# -*- mode: mandoku-view; -*-
#+TITLE: 赤城志
#+DATE: 2015-08-24 22:39:18.426618
#+PROPERTY: ID KR2k0017
#+PROPERTY: BASEEDITION WYG    
#+PROPERTY: JUAN 卷十六
<pb:KR2k0017_WYG_016-1a>¶
欽定四庫全書¶
　赤城志巻十六　　　　　宋　陳耆卿　撰¶
　　財賦門¶
賦自一孔以上皆民力也力不可窮而又義不可廢嘉¶
其義而寛其力則上之責焉國初制賦最平與天下更¶
始自錢氏納土䟽煩滌苛畢公士元遂乞用舊籍以輯¶
新民民賴之安矣自熙寧變法至建炎用兵洪𦦨所焮¶
供億無藝民則不競而上亦莫之支焉盖自近世和戎¶
<pb:KR2k0017_WYG_016-1b>¶
始時有蠲弛而宿窠痼額固未易以驟輕之也民輸州¶
縣州縣輸朝廷今輸朝廷者既不輕則輸州縣者亦孰¶
得而省邪而况輸朝廷之外郡用百出又不可不講也¶
以故昔號羡餘今稱寡匱余遂稽其所出之數且備載¶
之使來者有攷焉¶
上供¶
　紬二千五百三十五匹(以諸縣第一等户資錢家活/錢起納夏税和買内科折起)¶
　　　(發納左/藏庫)¶
<pb:KR2k0017_WYG_016-2a>¶
　絹一萬一千一百一十二匹(以諸縣第二第三等户/資錢家活錢起納夏税)¶
　　　(和買内起發上件納左藏庫餘/絹樁支本州官兵衣賜等用)¶
　折絹錢一萬一千四百三十四匹為錢四萬五千七¶
　　　百三十六貫文(以諸縣第四止末等户資錢起/納夏税等錢内起發舊例全發)¶
　　　(本色嘉定十三年正月凖轉運司備凖都省劄/子據户部申竊見左藏庫歳幣之絹停積已久)¶
　　　(恐致陳腐欲權將一年折納一半價錢每匹折/官㑹四貫文是年本州起發一半絹錢計上件)¶
　　　(自後每年准户部牒照嘉定/十三年例起發納左藏庫)¶
　綿二萬八千九百一十四兩一錢(以諸縣第一等戸/資錢科折納左藏)¶
<pb:KR2k0017_WYG_016-2b>¶
　　　(庫/)¶
　折帛錢二十二萬六千九百九十八貫二十八文(以/諸)¶
　　　(縣第一止第四等户資錢起納夏税和買内科/折一半起發祖額二十四萬二千二百三十九)¶
　　　(貫四百文除積年減豁及開禧元年奉御筆永/除人户身丁計減錢一萬五千二百四十一貫)¶
　　　(三百七十二文外今/計上件納左藏庫)¶
　經總制錢一十五萬六千五十四貫三百四十四文¶
　　　(以本州與諸縣酒税及二税分撥頭合并牙契/等錢起發下項窠名祖額二十萬六千二百三)¶
　　　(十六貫一百七十六文乾道四年沈運使行部/住催諸縣二税畸零計無収經總制錢九千七)¶
<pb:KR2k0017_WYG_016-3a>¶
　　　(百八十二貫四百五十二文淳熙六年轉運司/奉㫖住罷臨海章安税場計無収經總制錢二)¶
　　　(百貫六百五十八文九年朱提舉熹行部將人/户身丁税絹照建炎三年指揮減半計無収經)¶
　　　(總制錢五千二百六十七貫八百七十三文十/六年顔尚書度奏言經總制錢立額太重乞減)¶
　　　(錢二萬貫文并開禧元年御筆永除人户身丁/計無収經總制錢一萬四千九百三十貫八百)¶
　　　(四十九文通減放錢五萬一百八十一貫八百/三十二文外實發上件内一萬九千五百貫文)¶
　　　(全㑹撥充降本錢納豐儲倉和糴場其餘一十/三萬六千五十四貫三百四十四文銀㑹中半)¶
　　　(納左/藏庫)¶
　經制錢七萬二千九百五十三貫三百七十二文¶
<pb:KR2k0017_WYG_016-3b>¶
　總制錢六萬八千三百九貫四十文¶
　無額錢一千七百五十八貫四百七十文¶
　添収頭子錢六千一百六十貫五十七文¶
　増収勘合錢九百二十五貫八百六十文¶
　州用一半牙契錢二千八百九十七貫六百文¶
　買銀収回頭子錢三千四十九貫九百四十五文¶
　上供錢七千六十七貫文(以諸縣二税等錢起發半/錢収買銀子半㑹納左蔵)¶
　　(庫/)¶
<pb:KR2k0017_WYG_016-4a>¶
　糴本錢九萬貫文(以諸縣二税等錢起發祖額一十/萬貫文淳熙十六年顔尚書度奏)¶
　　　(陳諸州軍糴本錢立額太重乞行減豁内本州/减一萬貫實發上件每月七千五百貫文遇閏)¶
　　　(月年分増發六百/貫文納左藏庫)¶
　坊塲正名錢一萬五千貫文(祖額三萬貫文紹興間/曹侍郎奏陳於内撥一)¶
　　　(萬五千貫發納内庫外餘錢以十分為率七分/作寛剰起觧三分充州用後因坊場税鋪廢闕)¶
　　　(収趂不及雖曰管催近二千貫不無拖欠而每/歳所發内庫上件官錢未之有減慶元間葉守)¶
　　　(籈措置於酒税務大田塲每日収到錢内各撥/五貫文并於中津橋每日開橋錢内樁撥三之)¶
　　　(一添湊起解亦祇及七/十餘貫不能及額也)¶
<pb:KR2k0017_WYG_016-4b>¶
　七分寛剩錢一萬三千三百四十二貫二百七十二¶
　　　文(以正名錢撥充舊發上件後因坊場税鋪廢/闕無所從出乾道六年四月凖户部符令本)¶
　　　(州據見幹當實數起解至今以十餘年實無/可催累䝉都省委官覈實除豁别無起發)¶
　坊場五分浄利錢一千五百八十七貫一百二十四¶
　　　文(祖額管一萬四千六百二十五貫四百二十/文先因坊場税鋪廢闕紹興間有㫖不問着)¶
　　　(價多少並行給賣仍與免納増収五分浄利錢/及乾道六年四月凖户部符令本州據見幹酒)¶
　　　(坊實催錢數起解嘉泰二年九月臨海縣凖提/舉司備御史臺牒據進士民庶鄔開等狀訴州)¶
　　　(縣折納行下本州縣住催即無窠名本州懼違/朝廷比較遂自嘉泰三年以後那撥州庫官㑹)¶
<pb:KR2k0017_WYG_016-5a>¶
　　　(一千貫徑赴左藏庫抵納後有復興坊場實管/催錢五百八十七貫一百二十四文通發上件)¶
　　　(餘錢一萬三千三十八貫二百九十/六文即係虚額每年申省部除豁)¶
　減下人吏雇錢九百四十二貫六百文(以諸縣免役/錢分四季起)¶
　　　(發或遇閏月増發七十八/貫五百五十文納左藏庫)¶
　在京官員雇錢一百貫文(以諸縣免役錢/起發納左藏庫)¶
　官户不減半役錢一千三百七十六貫二百六十六¶
　　　文(以諸縣免役錢内分撥/主管司拘納左藏庫)¶
　實花紗錢一百七十七貫五百六文(以州用錢那/發納左藏庫)¶
<pb:KR2k0017_WYG_016-5b>¶
　降本錢一萬四千貫文(以諸縣糯米科催折錢起發/納轉運司内六千五百貫文)¶
　　　(充重華宫錢二千五百貫文充御酒/庫錢五千貫文充殿歩司馬草料錢)¶
　七分酒息錢八千五百九十六貫二百一十八文(以/酒)¶
　　　(務収到錢主管司/拘發納左藏庫)¶
　外任官供給錢三百二十貫文(以州用錢那/發納左藏庫)¶
　僧道免丁錢六千六百二十三貫五百文(祖額一萬/二千七百)¶
　　　(七十四貫文以乾道三年降賣度牒収到最多/數為額淳熙十四年葉尚書奏泉台婺三州申)¶
　　　(到免丁錢虧額皆為乾道初降賣度牒最多故/所収錢亦隨之近年披剃稀少且有老死逰行)¶
<pb:KR2k0017_WYG_016-6a>¶
　　　(難執元額又知泉州林奏言免丁錢為擾頗甚/亦有癃老無所從出之僧不堪催督至縊死者)¶
　　　(乞將本州虧額錢權與住催有㫖依以嘉定/十五年括責坐夏僧道拘發上件納左藏庫)¶
　代發平海軍銀子一千兩(每年合認發絹二百五十/匹綿子一千五百兩嘉定)¶
　　　(十三年凖户部符行下據知泉州真舎人德秀/申本州銀坑生發之時朝廷撥台信州建昌卲)¶
　　　(武軍合解上供銀數令本州代納却以四州所/産紬絹比折搪還今縁四州軍拖欠本州物帛)¶
　　　(乞將本州代納四州之銀撥還各州自行認觧/凖轉運司行下自嘉定十三年為始數内令本)¶
　　　(州認解銀子五千二百三十六兩續累申朝廷/認納上件分上下半年起解今為定額納左藏)¶
　　　(庫/)¶
<pb:KR2k0017_WYG_016-6b>¶
起發轉運司¶
　係省窠名錢一萬八百五十五貫七百二十文(以本/州及)¶
　　　(屬縣庫務諸色錢物毎貫分撥頭子錢五文五/分并三分竹木税錢四分酒本錢六分税錢鹽)¶
　　　(場亭户折鹽二税錢等窠名主管司拘催分作/十二月每月起發九百四貫六百四十三文或)¶
　　　(遇閏月増發八百三十/八貫三百三十三文)¶
　六文贍軍錢六百貫文(祖額䝉封樁庫抛催六千貫/文以場務煮酒錢起發後因)¶
　　　(場務敗闕収趂不及每年實發上/件係主管司拘催樁發餘係虚額)¶
　厯日錢五十貫文(毎年承轉運司降下一千五百冊/毎冊拘錢七十文計一百五貫案)¶
<pb:KR2k0017_WYG_016-7a>¶
　　　(例分下諸縣及院觀每以四㪚艱於/拘督嘉定十五年本州那發上件)¶
　耗剰米錢一萬貫文(以每年秋米収至剰耗撥充本/州支遣外却以本州官錢那撥)¶
　　　(起/發)¶
　効士酒錢四百貫文(以本州賣/酒錢起發)¶
　鹽鈔紙札二萬張(係本州行下臨海天台/僊居三縣収買起發)¶
起發提刑司¶
　歳賜錢三百貫文(以州用錢/那撥起發)¶
　五分頭子錢五百貫文(以本州及諸縣酒税等頭錢/内分撥主管司拘催起發)¶
<pb:KR2k0017_WYG_016-7b>¶
　贓罰錢二百貫文(主管司拘解於内截撥/五十貫買黄蠟併發)¶
　行遣紙札一萬五千張(行下臨海天台僊居三縣分/作兩次買發内平表一様檢)¶
　　　(紙各/五千)¶
起發提舉司¶
　鹽司頭子錢無額(每鹽一帒収四十/五文主管司拘發)¶
　貼収水脚錢無額(每鹽一帒収一百三/十八文主管司拘發)¶
　額外三分錢無額(每鹽一帒収二百五/十文主管司拘發)¶
　鹽五千二十九帒(祖額上件抛下諸縣招趂發賣續/以収趂不及支鹽官王闕措置招)¶
<pb:KR2k0017_WYG_016-8a>¶
　　　(誘處州縉雲婺州金華東陽永康諸客人/入納鈔引支請帒鹽批發前去歳無定數)¶
　茶二百斤(祖額八千八百斤抛下諸縣招趂每年不/及元額開禧四年通判向公擇申提舉司)¶
　　　(行下遍榜住催每年自/行措置官錢入納上件)¶
起發坑冶司¶
　鉛鐵坑錢一千五百九十貫三百一十二文(本州管/下鉛鐵)¶
　　　(坑七處每年係人户買幹内一處停閉三處凖/都大司牒委各縣縣丞拘解外實催發三處年)¶
　　　(計上件分作一/十二月起發)¶
起發建寧府¶
<pb:KR2k0017_WYG_016-8b>¶
　絹一百六十五匹綿子一千兩(係元降指揮撥發應/副支遣官兵每年本)¶
　　　(府差人至/州交領)¶
　¶
　¶
　¶
　¶
　¶
　赤城志巻十六¶
