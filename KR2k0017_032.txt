# -*- mode: mandoku-view; -*-
#+TITLE: 赤城志
#+DATE: 2015-08-24 22:39:18.721943
#+PROPERTY: ID KR2k0017
#+PROPERTY: BASEEDITION WYG    
#+PROPERTY: JUAN 卷三十二
<pb:KR2k0017_WYG_032-1a>¶
欽定四庫全書¶
　赤城志巻三十二　　　　宋　陳耆卿　撰¶
　　人物門一¶
　　　歴代¶
攷才於異代自昔難之非吾之難於攷也而彼之難於¶
傳也蓋非有勲業不傳非有名節不傳非有文藝不傳¶
無是三者而非有爵位則不傳爵位之傳與彼三者之¶
傳則又大有逕庭矣今所据惟信史而信史之法應立¶
<pb:KR2k0017_WYG_032-1b>¶
傳者固有數不能人人白也以故自漢至五季綿歴如¶
許而仕焉者止十人遁焉者止七人寓焉者止十一人¶
三者不同而同於傳者也以其所傳推其所不傳則人¶
物亦豈止是哉吾知山巔水湄雲谷月嶠必有深藏遐¶
蹈而人不得聞者矣¶
　　　　仕進¶
呉¶
　　屈晃(舊經云郡人呉志作汝南人為尚書僕射時/孫權欲廢和立亮晃諫叩頭流血權不納斥)¶
<pb:KR2k0017_WYG_032-2a>¶
　　　　(還鄉里後皓即位封其子緒為東陽亭侯/弟韓恭為立義都尉緒亦位至尚書僕射)¶
　　張悌(臨海人為呉丞相天紀四年為/晉兵所殺見呉志及搜神記)¶
　　虞翔(章安人為鄱陽太守按㑹稽典録云與御史/中丞任奕各馳文檄曄若春榮見呉志虞翻)¶
　　　　(傳/注)¶
　　黄他(為章安小吏身當白/刃濟君於難見呉志)¶
晉¶
　　任旭(章安人字次龍立操清修不染流俗郡將蔣/秀請為功曹嘗以秀不奉法苦諌不納謝去)¶
　　　　(久之秀坐事被收歎曰任功曹真人也惠帝/元帝明帝時咸召不起咸和三年卒子琚位)¶
<pb:KR2k0017_WYG_032-2b>¶
　　　　(大宗/正)¶
　　呉超(章安人為國子祭酒/後避地東甌見舊志)¶
齊¶
　　吕文顯(臨海人永明初為通事舍人與茹法亮等/並見親厚各住一省世謂四户見南史)¶
唐¶
　　鄭祕書(德宗時以召起白樂天贈詩有赤城别松/喬黄閣交䕫龍之句後謝病居石溝溪)¶
　　項斯(郡人字子遷按張為唐詩主客圖有清竒雅/正升堂項斯之語擢進士第官至丹徒尉張)¶
　　　　(洎集序作/江東人)¶
<pb:KR2k0017_WYG_032-3a>¶
　　孫郃(按方干詩前後序皆云樂安/人字希韓登乾寧進士第)¶
　　　　遺逸¶
漢¶
　　高察(隠居天台佛隴之北/今所謂察嶺是也)¶
呉¶
　　鄧盧叙(居章安弟犯公/憲自殺乞代)¶
晉¶
　　李廞(居臨海兄侍中墓下/王導辟為掾不就)¶
<pb:KR2k0017_WYG_032-3b>¶
　　禇世標(義熈中/隠士)¶
梁¶
　　蔣政(字文通避地居寧海/鄉人以其姓名山)¶
　　庾肩吾(字子真新野人信之父隠居天台故/哀江南賦云少微真人天台逸民)¶
唐¶
　　張濆(天台隠士喻鳬贈詩有道高天子問名重四/方招之句王正白集亦有憶天台張處士詩)¶
　　　　僑寓¶
晉¶
<pb:KR2k0017_WYG_032-4a>¶
　　江逌(字道載避蘇峻亂居臨海州辟不/就後從蔡謨何充之命始出仕)¶
　　許詢(高陽人字𤣥度清峻不仕遊臨/海山不歸後入剡山見初學記)¶
齊¶
　　顧歡(鹽官人字景怡年二十隠天台山開館授徒/母亡廬墓讀詩至哀哀父母生我劬勞之句)¶
　　　　(輒執書慟哭學者廢蓼/莪篇高帝召之不起)¶
　　褚伯玉(字元璩錢塘人少有隠操居瀑布山三十/年高帝詔不起勅於剡白石山立太平館)¶
　　　　(舍之徐靈府山記又云居桐栢/觀小嶺年百餘歲未知孰是)¶
梁¶
<pb:KR2k0017_WYG_032-4b>¶
　　王元規(太原人八歲而孤隨母嫁依舅氏居臨海/時年十二土豪劉頊者欲妻以女元規力)¶
　　　　(辭之後従沈文阿/受業仕至祠部郎)¶
唐¶
　　顧况(呉中人字逋翁以文入仕終江南郡城有文/集二十巻皇甫湜為之序嘗寓臨海有所居)¶
　　　　(三絶及剡溪/至赤城詩)¶
　　許渾(字用晦大中間為睦郢/二州刺史嘗寓于台)¶
　　任翻(有詩名其題帢幘峯一絶尤膾炙按唐詩主/客圖云郡人今按翻所賦台州早春詩有豈)¶
　　　　(堪滄海畔為客十年来/之句則知其寓此耳)¶
<pb:KR2k0017_WYG_032-5a>¶
　　王展(前進士寓天台項斯有懐王展先輩在天台/山詩云赤城山下寺無計得相隨又見白郎)¶
　　　　(岩/記)¶
　　周朴(泉州人張為唐詩主客圖有清竒雅正/入室周朴之語為天台道士後入仕)¶
　　莫彦脩(按孫郃作才名志云前進士/莫彦脩本貫鄞川徙居台州)¶
　¶
　¶
　¶
　¶
<pb:KR2k0017_WYG_032-5b>¶
　¶
　¶
　¶
　¶
　¶
　¶
　¶
　赤城志巻三十二¶
