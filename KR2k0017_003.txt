# -*- mode: mandoku-view; -*-
#+TITLE: 赤城志
#+DATE: 2015-08-24 22:39:18.219827
#+PROPERTY: ID KR2k0017
#+PROPERTY: BASEEDITION WYG    
#+PROPERTY: JUAN 卷三
<pb:KR2k0017_WYG_003-1a>¶
欽定四庫全書¶
　赤城志巻三　　　　　　宋　陳耆卿　撰¶
　　地里門三¶
自城郭至坊市居者之適也自館驛至津渡行者之便¶
也郡自天台徑越自黄巖徑温自寜海徑明自仙居徑¶
括車聨轂擊經行者無藝晝涉夜憇詎容頃刻失其節¶
哉余觀南方治一橋費緡錢輒十數萬他郡館舎亦輝¶
敞相望是州獨寥寥焉傑然者一二而已然因其舊而¶
<pb:KR2k0017_WYG_003-1b>¶
崈葺之毋俾滋壞自足以紉吾邦之闕而不必深豔乎¶
其他也即是一端亦足以觀政矣¶
　　　館驛¶
　　　　州¶
天台館在州南一百三十步俗名行衙乾道九年火淳¶
　　熙三年尤守袤重建嘉定十六年齊守碩重修¶
丹丘驛在州東南一里舊傳葛元煉丹於此故名乾道¶
　　九年火今為民居(按孫綽賦仍羽人於丹丘丹丘/今寜海有之天台記載晉虞洪)¶
<pb:KR2k0017_WYG_003-2a>¶
　　(入丹丘山遇丹丘子求茗則得名舊矣今/臨海有丹丘觀寜海有丹丘院亦此義也)¶
嘉祥館在州東五十步舊號小行衙嘉泰四年廢後併¶
　　入添差通判㕔今廢¶
　　　　臨海¶
泰安驛在縣西北四十七里慶元中葉守籈重建今廢¶
　　(洪文惠公适曉發此驛詩云秋夢不能曉起行山/徑迷小車驚宿鷺列炬誤鳴鷄冷怯霜華重光瞻)¶
　　(斗柄低金庭有佳/處芳桂想幽棲)¶
横溪驛在縣東北五十里今廢¶
<pb:KR2k0017_WYG_003-2b>¶
　　　　黄巖¶
亭山館在縣南三里瀕河慶元五年令常濬孫建¶
仁風驛在縣北三里舊名永寜乾道三年令周䝉更今¶
　　名¶
白峯驛在縣南四十五里今廢¶
　　　　天台¶
赤城驛在縣西南二百步¶
飛泉驛在縣西二十五里今廢¶
<pb:KR2k0017_WYG_003-3a>¶
靈溪驛在縣東二十里舊路由此入京今亭頭是也後¶
　　改自東門遂廢(唐鄭巢夜泊有詩云孤吟疎雨夜/荒館亂峯前曉鷺棲危石秋萍滿)¶
　　(敗船溜從華頂落樹與赤城/連已有求閒意相期在暮年)¶
　　　　仙居¶
安洲驛在縣西三百步舊名括蒼紹興二十六年令梅¶
　　克明建後廢嘉泰二年令林岳重建以近安洲山¶
　　更今名(樓叅政鑰/為之記)¶
蒼頭驛在嶺上今廢¶
<pb:KR2k0017_WYG_003-3b>¶
　　　　寜海¶
迎恩驛在縣東一百步今廢¶
妙相寺驛在縣東五十步嘉定六年令鄭如松重建¶
海口驛在縣北一百一十里今廢¶
縣渚驛在縣南七十里今廢¶
　　　橋梁¶
　　　　州¶
平橋在州治小㕔前淳熙十五年宗守穎重建跨池為¶
<pb:KR2k0017_WYG_003-4a>¶
　　屋左右植芙蓉(曽守幾有詩云浪說吾邦小清池/思有餘水風涼枕簟荷氣馥衣裾)¶
　　(客位經過少官曹簿領疎/良辰不行樂秋水落芙蕖)¶
州橋一名南橋在州南八十步¶
順政橋一名東橋在州東六十步因門得名¶
學橋在州東南一百步¶
賣茆橋在州東二百六十步¶
狀元橋在州東一里陳待郎公輔居之¶
永泰橋在州東一里小街直上¶
<pb:KR2k0017_WYG_003-4b>¶
保寜橋在州東一里户曹巷東¶
白塔橋在州東南二百三十步以其側有塔焉故名¶
悟真橋在州東北二百八十步舊名黄牛坊橋慶元三¶
　　年葉守籈更今名(事見悟/真坊)¶
觀橋在州東北一里以近天慶觀故名¶
　按慶厯七年元守絳建十石梁於河以通車馬詢之¶
　故老謂今兩州橋觀橋學橋賣茆橋永泰橋保寜橋¶
　其舊蹟焉餘則不可攷矣¶
<pb:KR2k0017_WYG_003-5a>¶
　　　　臨海¶
中津橋在縣南一里脩八十六丈廣一丈六尺淳熙八¶
　　年唐守仲友建橋之節二十有五籍舟五十規制¶
　　閎縝為一時壯觀先是城臨三津其中最要自甌¶
　　閩道黄岩而度者肩摩袂屬至此每病涉橋成如¶
　　履通衢顧以潮汐降升朝撞暮簸春水至夏秋雨¶
　　溢暴流吞齧久則不支自紹熙元年江守乙祖慶¶
　　元元年周守曄二年劉守坦之嘉定四年黄守㽦¶
<pb:KR2k0017_WYG_003-5b>¶
　　六年余守建皆重修之劉更名慶元黄仍其舊十¶
　　五年齊守碩逆防其壞大加崈葺舟補舊者四十¶
　　創新者十有四布版道二十有七鈎欄一百六十¶
　　有二又以餘材别為舟五穴南岸藏之以備異時¶
　　更易視舊葢有加矣橋南有亭遇祝聖則於其地¶
　　放生焉北有皇華亭世傳皇華真人上昇處南又¶
　　有飛仙亭(唐守記云郡介括蒼天台間水源二山/東南流合于城西十五里東注于海城)¶
　　(臨三津其中最要道出黄岩引甌閩往來晝夜不/絶招舟待濟寒暑尤病颶風無時嚚師牟利弊舡)¶
<pb:KR2k0017_WYG_003-6a>¶
　　(重載命寄毫髮仲友以淳熙庚子來守辛丑三月/常平使者循行迓于城南戊夜登舟篙工失度比)¶
　　(曉迺汔濟因問父老江可橋未作何故對以潮汐/升降經營為艱食於津與瀕江之市又沮之皆中)¶
　　(輟仲友自念承乏牧養繼歉嵗入境人草食賴朝/廷勤恤麰麥告登病少瘳矣橋大利可毋作迺分)¶
　　(官吏庀工徒度高下量廣深立程度以寸擬丈創/木様置木池中節水以筩效潮進退觀者開諭然)¶
　　(後賦役始於四月丙辰成於九月乙亥築兩堤于/皇華亭之東甃以巨石貫以堅木載䕶以菑楗中)¶
　　(為級道两旁為却月形三其層以閷水勢南堤上/流為夾木岸以受水衝堤間百十有五尋為橋二)¶
　　(十有五節旁翼以欄載以五十舟舟置一碇橋不/及岸十五尋為六栰維以柱二十固以楗筏隨潮)¶
　　(與橋岸低昂續以版四鍜鐵為四鎖以固橋紐竹/為纜凡四十有二其四以維舟其八以挾橋其四)¶
<pb:KR2k0017_WYG_003-6b>¶
　　(以為水備其二十有六以繫筏繫鎖以石囷四繫/纜以石師子十有一石浮圖二纜當道者植木為)¶
　　(架遷飛仙亭于南岸遷州之廢亭于北岸以為龍/王神之祠為僧舍及守橋巡邏之室二十有一間)¶
　　(南僧舍為僧伽之堂凡橋欄舟栰之役五邑共之/黄岩預竹纜之須餘皆屬臨海金木土石之工二)¶
　　(萬二千七百用州錢九百八十萬米四百五十斛/酒二百六十石橋既成因其地名之曰中津第賞)¶
　　(官吏有差燕犒以落之命臨海尉支監官主橋事/兩指使同視啓閉擇報恩寺僧行各二人奉香火)¶
　　(置吏屬行文書番將校主巡警邏者二人守橋十/有四人皆厚其廩給又以度數名物為圖志禁防)¶
　　(法守為要劵田畝財用為版籍東湖嵗輸公帑數/百緡改入焉以備葺費命臨海黄岩令董葺事所)¶
　　(以為橋計者粗備矣夫民可與樂成難與慮始方/議作橋則疑中則謗既成則疑釋謗弭而說繼之)¶
<pb:KR2k0017_WYG_003-7a>¶
　　(是皆常情爾然慮始之難未若保之之難金石至/堅久猶刓而泐况他乎故記其大槩使後人知其)¶
　　(勤尚或繼之且為銘曰台江之津憧憧往來橋之/未作吾民其咨豈無智謀亦阻浮議橋之既成其)¶
　　(勤在繼矜吾民兮閔吾勤/兮永詔厥後視斯文兮)¶
懷義橋在縣東二里乾道六年向守汮建或云尉舒亶¶
　　斬惡少於此又云僧懷義建故名¶
東留賢橋在縣東七里本茶院橋紹熙五年為徐守子¶
　　寅建¶
西留賢橋在縣西二十里淳熙十六年為沈守作賓建¶
<pb:KR2k0017_WYG_003-7b>¶
交禮橋在縣東三里(一作交鯉言因開元中蛇與鯉鬬/而名又一作鮫鯉謂地臨江滸此)¶
　　(二魚所出也按祥符間大固鄉舊有交禮里則是/以里名橋其承襲必不謬前說稍誕後說則近俗)¶
　　(矣/)¶
通明橋在縣東三里以其路通四明故名後有十將鄭¶
　　者居之俗呼十將橋者誤¶
大固橋在縣東二十里一名雙橋濱溪舊多梅花¶
于公橋在縣東二十里¶
清化橋在縣東二十五里一名下林橋¶
<pb:KR2k0017_WYG_003-8a>¶
下管橋在縣東四十里¶
五家橋在縣東四十五里¶
吉祥橋在縣西三里天禧中建以近吉祥寺故名乾道¶
　　六年亭其上¶
浮崗橋在縣西一十里¶
八疊橋在縣西二十五里¶
船坊橋在縣東南五里舊有船塲在東湖與今橋近舊¶
　　傳嘗造船於此故名¶
<pb:KR2k0017_WYG_003-8b>¶
遂仁橋在縣東南二十五里一名欄界橋¶
茆思橋在縣東南五十里舊傳有巫茆其姓者建此故¶
　　名¶
東邏橋在縣東南一百二十五里¶
後嶺橋在縣西北四里舊名昇仙¶
重輝橋在縣西北三十里舊名柘溪橋¶
洪橋在縣西北三十里¶
　　　　黄巖¶
<pb:KR2k0017_WYG_003-9a>¶
縣橋在縣南一十五步宣和五年建¶
利涉橋在縣北一里嘉定四年令楊圭建脩一百丈廣¶
　　三丈籍舟四十功利次中津南有黄山樓(水心葉/侍郎適)¶
　　(記云嘉定四年二月黄巖縣浮橋成林鼒叔和為/其知縣楊君言曰橋長千尺籍舟四十欄箘繂索)¶
　　(隄其两旁捆圖狻猊訖三十旬斤鐵九千木石二/萬五千夫工六萬餘縣東南車馬擔負而客之塗)¶
　　(皆達於橋西北樵採攜挈而民之市皆移於橋諸/公跨天台陟鴈宕行過黄巖皆喜曰増一橋矣葢)¶
　　(奔渡争舟傾覆蹴蹋之患既免而井屋之富㕓肆/煙火與橋相望不絶甚可壯也古無而今有難也)¶
　　(橋於江之險又難也台州有橋自唐守始君一縣/作之抗其力如州倍難也願子記以為君酬余病)¶
<pb:KR2k0017_WYG_003-9b>¶
　　(未暇也叔和又言曰橋以未成為難衆人所知爾/以既成為難君所自知也今嵗别一囷以待異日)¶
　　(之闕尚懼不足雖然縣籍壞七十年矣君聚田百/萬畝筭而步析之更二載始得經界之舊君之力)¶
　　(雖尤難而承其後者易矣易則思思無窮而橋可/恃以常存也願并著之余卧水心久往來皆村野)¶
　　(人語不到門外不知君材迺若是鄭大夫非異人/耶舉鄭國解落整比大效小驗具於春秋至捐一)¶
　　(車則天下以為笑彼溱洧之易視今之難奚百倍/翅耶豈古人於此則或有故歟世常言極今人所)¶
　　(難不足以進古人所易而充古人所易不能為今/人所難何哉叔和之論不余質也可無為書余少)¶
　　(從叔和兄弟㳺每為余言縣直北山爽氣浮動花/柳之麗雪月之勝無不在江北余間至程頭必徘)¶
　　(徊顧瞻輒阻江而返屢矣今既施橋而叔和與邑/人日曳杖娛戲於北山潮生汐落隨江降升悠然)¶
<pb:KR2k0017_WYG_003-10a>¶
　　(如泳漢浴沂以歌令君之遺徳而余已老不復有/四方之事徒慨想而不能從也因附見之亦以志)¶
　　(余之不忘/斯游爾)¶
孝友橋在縣西一里脩六十丈廣三丈跨大江别浦元¶
　　祐中令張元仲累石為之元仲字孝友因以名橋¶
　　慶元二年圯于水縣人趙伯澐糾合重建築為五¶
　　洞橋面亦五折取道當中坎兩旁以竅水翼欄其¶
　　上視舊功十倍焉今但呼西橋¶
永寜橋在縣東南五十步建炎二年建¶
<pb:KR2k0017_WYG_003-10b>¶
桂枝橋在縣東二里左㻫居之紹興二十八年建¶
魯神橋在縣東南五里¶
新羅坊橋在縣東北一里即清水閘橋¶
東浦橋在縣東北一里二十步即混水閘橋¶
錢家橋在縣東南二百五十步一名永利橋¶
東禪橋在縣東一里¶
郟家橋在縣東南二百步¶
浮橋在縣南三里¶
<pb:KR2k0017_WYG_003-11a>¶
三童橋在縣西二里¶
新橋在縣東三里¶
徳勝橋在縣東南三十里宣和中建以𠞰㓂于此故名¶
石秋橋在縣南八里¶
寺家橋在縣東南一十里¶
戍浦橋在縣北七里一名陳晏橋¶
浄土橋在縣東北一十里¶
新城橋在縣西北一十里¶
<pb:KR2k0017_WYG_003-11b>¶
塌水橋在縣西北一十里¶
下仙浦橋在縣東北一十里¶
桐嶼橋在縣南二十里¶
東鑒橋在縣南二十里¶
下浦橋在縣西南五里¶
下洋山橋在縣南二十五里¶
柵涇橋在縣東南二十五里¶
馬鋪橋在縣南二十五里¶
<pb:KR2k0017_WYG_003-12a>¶
苦竹橋在縣西二十五里¶
龔嶼橋在縣西南二十五里¶
錢嶼北橋在縣南二十五里¶
上龔橋在縣東一十七里¶
錢嶼南橋在縣西南五十里¶
新安橋在縣東南三十里一名路橋¶
小澧橋在縣西三十五里¶
石路窟橋在縣東南三十七里¶
<pb:KR2k0017_WYG_003-12b>¶
長浦橋在縣東南四十五里¶
清洋橋在縣東南四十里¶
大浦橋在縣東南四十二里¶
下新橋在縣東南四十五里¶
新湫涇橋在縣東南四十九里¶
澤庫橋在縣南四十五里¶
新橋在縣南四十五里¶
丹崖橋在縣南四十五里¶
<pb:KR2k0017_WYG_003-13a>¶
褊嶼橋在縣南四十五里¶
洋嶼橋在縣東南四十七里¶
新瀆橋在縣南五十里¶
鶩嶼橋在縣南五十里¶
聚石橋在縣南五十里¶
鳯城橋在縣西五十里¶
下盈橋在縣西南五十里¶
白塔橋在縣西南五十里¶
<pb:KR2k0017_WYG_003-13b>¶
三嶼橋在縣西南五十里¶
關嶼橋在縣南五十里¶
溪口橋在縣南五十里¶
新涇橋在縣南五十里¶
安容橋在縣東南五十七里¶
白峯橋在縣東南五十五里¶
夾嶼橋在縣東南五十里¶
光明橋在縣東南六十里¶
<pb:KR2k0017_WYG_003-14a>¶
月河橋在縣東南六十里¶
囘浦橋在縣東南六十里¶
新湫南橋在縣東南六十里¶
應田橋在縣西南五十里¶
横嶼橋在縣南七十里¶
樓崎橋在縣南七十里¶
湖亭橋在縣東七十里¶
馬巷橋在縣南八十里¶
<pb:KR2k0017_WYG_003-14b>¶
黄山頭橋在縣東南一十五里¶
莊土橋在縣南三十一里¶
涇土橋在縣東南四十九里¶
小嶼橋在縣東南七十里¶
長嶼橋在縣南八十里¶
朱村橋在縣南八十里¶
鷄鳴橋在縣南八十里¶
塘下橋在縣東南八十里¶
<pb:KR2k0017_WYG_003-15a>¶
消湖橋在縣東南八十里¶
下湖橋在縣東南九十里¶
　　　　天台¶
臨川橋在縣西一里舊名西橋隆興二年令王琰累石¶
　　而建且亭其上陳知院騤以琰臨川人也故名(陳/知)¶
　　(院記云臨川王公琰紹興三十二年春綰一銅章/綬以荆國文公濟天下之緒餘濟天台越隆興元)¶
　　(年冬十月甲戌新作橋於邑西之谿從民欲也谿/距邑庭可一里源自五峯雙澗北迤而至衆山複)¶
　　(迷傍流輳委㑹霖潦則激焉如轟湧焉如犇防隄/室廬蕩如也平時馬涉則濡纓負涉則濡槖聨釣)¶
<pb:KR2k0017_WYG_003-15b>¶
　　(以渡嵗作嵗圯編甿苦其役行李咨怨前後尉李/琰李異俱有建橋之役作百丈堤以捍衝溢功竟)¶
　　(弗濟後為令者睥睨難之迨公之來嘆曰大害也/不在我乎大抵銳於土功者利在亟成以要虚名)¶
　　(肯為逺計今我則否迺㑹費五百萬錢出俸四十/萬為邑人源源而應數則充矣爰即故址相之然)¶
　　(後奠之奠之然後營之斵者鑿者陶者墁者梩者/築者從焉非驅作焉非督公曰有穡事者與乎有)¶
　　(焉毋納其力穹石以為楹植之屹如也巨木以為/梁横之妥如也甓以培石欲其埤也灰以塗甓欲)¶
　　(其確也尺有五十何其脩之曼曼然尺一十有九/何其傅之衍衍然尺二十有五何其高之岌岌然)¶
　　(復亭其上迺舄迺飭迺敞迺奕可以息行邁可以/樂閒暇可以逺眺望卓哉美乎疑混物初剖有此)¶
　　(壯觀非人力能為也二年閏月丙辰告成公迺率/僚友㑹稽陸君洎金華陳君恕永嘉丁君康時池)¶
<pb:KR2k0017_WYG_003-16a>¶
　　(君虞卿觀焉公曰吾與諸君既作於斯僉曰大夫/之力也名則在大夫士之豪民之耆老于時咸在)¶
　　(翕然告曰願即以臨川名表公功也詩既獲遂歌/以落之曰壯兮滄溟跨蛟龍麗兮霄漢垂螮蝀疑)¶
　　(若有神施磨礲鞏然不動如華崧環瞻山幄凝翠/空俯睨谿紋織微風夜半横浮沆瀣中朝來崛應)¶
　　(扶桑紅車馬颯沓西復東宏規碩利繄誰/功競將大年壽我公願與此橋俱無窮)¶
孝義橋在縣東九十二步淳化元年建因坊得名¶
螺溪橋在縣東七里景徳三年建¶
石井橋在縣東一十三里咸平五年建以其旁有石井¶
　　故名¶
<pb:KR2k0017_WYG_003-16b>¶
靈水橋在縣東三十里淳化三年建(或引孫綽賦過靈/溪而一濯之句非)¶
　　(也綽所賦葢福/聖觀前之溪爾)¶
茅橋在縣西二十里舊名通濟後以地多茅姓更今名¶
　　(羅提刑適未第時嘗露宿橋上後持節經從有詩/云京城闕  遺相知心繞天台四散飛記得小田)¶
　　(橋上月五更荷露濕/人衣今斷碑尚在)¶
永寜通濟橋在縣西二十里父老云本鍾氏所剏或呼¶
　　鍾家橋¶
丹霞橋在縣西一十五里以近丹霞洞故名¶
<pb:KR2k0017_WYG_003-17a>¶
飛泉橋在縣西二十里葢取孫綽賦瀑布飛流而名¶
振錫橋在縣北一十里國清寺東舊名東橋後寺僧亭¶
　　其上以水聲如振錫更今名¶
豐家橋在縣東二里其水自螺溪分流昔僧豐干祖居¶
　　䖏也¶
清河橋在縣東一十五里¶
洪橋在縣東七里以地多洪姓故名¶
從化橋在縣西一里¶
<pb:KR2k0017_WYG_003-17b>¶
迎賓橋在縣西三里¶
清化橋在縣西五里¶
碧水橋在縣西一十五里舊名碧泉¶
清溪橋在縣西北五里¶
落馬橋在縣西北七里¶
　　　　仙居¶
縣橋在縣治前景徳四年建¶
白水橋在縣東一百五十步嘉定十六年重建以溪水¶
<pb:KR2k0017_WYG_003-18a>¶
　　白色故名¶
迎恩橋在縣東六十五步舊名東河橋嘉定元年令姚¶
　　偓重建以嘗迎詔書於此更今名¶
市橋在縣西一百三十步景徳四年建以其處市中故¶
　　名¶
石井橋在縣西一十里嘉定十四年重建¶
慶雲橋在縣東一十里純熙觀慶元元年建以其有慶¶
　　雲之瑞故名¶
<pb:KR2k0017_WYG_003-18b>¶
社橋在縣西二里以其處社壇側故名上有傾葢亭¶
杜橋在縣西三十里以邑人杜氏建故名¶
彭溪橋在縣東二十里以其接彭水故名¶
板橋在縣西四十里建炎中改甃以石云¶
鳯仙橋在縣西六十五里¶
新坊橋在縣西五十五里¶
廣業橋在縣西六十里¶
長橋在縣南二里以其水自盂溪入大溪故名今廢¶
<pb:KR2k0017_WYG_003-19a>¶
苦竹橋在縣西五里以其側多植苦竹故名¶
斷坑橋在縣東一十五里今廢¶
　　　　寜海¶
縣橋在皷樓前五步¶
桃源橋在縣東一百九十步夾岸多桃花舊傳水之源¶
　　出天台因取劉阮事而名北有放生池¶
廣度橋在縣東八十步¶
過逺橋在縣西二十五里崇福寺西(羅提刑適有憶西/橋寄昉師詩云長)¶
<pb:KR2k0017_WYG_003-19b>¶
　　(憶西橋避暑時天風六月襲人肌水隨地脉來無/盡雲過山頭去不知拂岸稚松應偃葢當年游子)¶
　　(巳龎眉憑師莫動溪邊/石留待東歸題好詩)¶
桐山西橋在縣東北二十里因山得名嘉祐八年縣人¶
　　應宗貴累石而建(羅提刑適/為之記)後壞淳熙十二年民¶
　　張潭仍架木為之(唐守仲友/為之記)¶
三界橋在縣西溪南五里¶
道士橋在縣東北五里舊以天慶觀在焉故名¶
十二保橋在縣西北四十里¶
<pb:KR2k0017_WYG_003-20a>¶
石广溪橋在縣北七十里¶
摘星橋在縣南二十五里摘星嶺下¶
白嶠橋在縣東五里¶
黄墈橋在縣東南一十里¶
海㳺橋在縣南六十里因地得名今廢一名新市橋¶
泗洲橋在縣西三里¶
通徳橋在丞㕔前五步今廢¶
横塘橋在縣西南六十里吳越時葉太傅景泰七世孫¶
<pb:KR2k0017_WYG_003-20b>¶
　　建俗呼葉家橋今廢¶
新市橋在縣西南六十里今廢¶
　　　津渡¶
　　　　臨海¶
邵家渡在縣東北二十里¶
蓮盤渡在縣東南一百二十里¶
上广渡在縣南九十里¶
家子渡在縣東南一百二十里¶
<pb:KR2k0017_WYG_003-21a>¶
柵浦渡在縣東南一百二十里¶
(闕/)頭渡在縣東南七十里¶
(闕/)山渡在縣東南六十里¶
石仙渡在縣東南六十里¶
西岑渡在縣東南六十里¶
磧村渡在縣東南四十里¶
涇山渡在縣東南一十五里¶
三江渡在縣西一十五里¶
<pb:KR2k0017_WYG_003-21b>¶
中渡在縣東南一里¶
西渡在縣西一里¶
冷水渡在縣東南三里¶
三十六渡在縣東二十里西自潮際東至小芝凡三十¶
　　有六節故名¶
　(闕/)渡在縣南一十五里¶
下渡在縣東南二里¶
小石渡在縣西五十里¶
<pb:KR2k0017_WYG_003-22a>¶
邵家渡在縣東三十里¶
仙人渡在縣西三十里¶
曹菴渡在縣西五十里¶
　　　　黄巖¶
磊石渡在縣東南一百里¶
黄林渡在縣東北五里¶
白石渡在縣東北一十里¶
斷江渡在縣西一十七里¶
<pb:KR2k0017_WYG_003-22b>¶
西浦渡在縣西門外後以建利涉橋廢¶
江亭渡在縣北一里後以建西橋廢¶
　　　　天台¶
澥渚渡在縣東一十里始豐水出於此其清如紺碧焉¶
杜潭渡在縣東二十五里與臨海分界¶
溪南上渡在縣西南一里¶
溪南下渡在縣南一里¶
曹家岩渡在縣西三里¶
<pb:KR2k0017_WYG_003-23a>¶
　　　　仙居¶
清口渡在縣西南八里¶
石井渡在縣西一十五里¶
趙墺渡在縣南五里¶
櫸溪渡在縣西三十里¶
石牛渡在縣東八里¶
韋羌渡在縣西三十五里¶
河頭渡在縣南三里¶
<pb:KR2k0017_WYG_003-23b>¶
廣業渡在縣西六十里¶
　　　　寜海¶
亭渡在縣東二十五里¶
柿嶴渡在縣東一十里¶
砂碕渡在縣北五十里¶
王公渡在縣北六十里¶
練蛇渡在縣南八十里¶
上白溪渡在縣西四十五里(即狐嘯/溪渡)¶
<pb:KR2k0017_WYG_003-24a>¶
下白溪渡在縣南一十五里¶
沙頭渡在縣南一十五里¶
浮溪渡在縣北四十里¶
夷吾渡在縣西一十里¶
海游渡在縣南六十里¶
　¶
　¶
　¶
<pb:KR2k0017_WYG_003-24b>¶
　¶
　¶
　¶
　¶
　¶
　¶
　¶
　赤城志巻三¶
