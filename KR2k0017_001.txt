# -*- mode: mandoku-view; -*-
#+TITLE: 赤城志
#+DATE: 2015-08-24 22:39:18.183969
#+PROPERTY: ID KR2k0017
#+PROPERTY: BASEEDITION WYG    
#+PROPERTY: JUAN 卷一 
<pb:KR2k0017_WYG_001-1a>¶
欽定四庫全書¶
　赤城志巻一　　　　　宋　陳耆卿　撰¶
　　地里門一¶
禹别九州周分百縣州與縣之名昉此然以受地則廣¶
以居民則富非若今之州縣蹙且鮮也台自漢萌芽僅¶
號東南一尉至後漢始稱縣焉吳始稱郡焉以迄于今¶
上下千餘載余以十道圖九域志及輿地寰宇諸書攷¶
之離合廢興殆不知幾變也即是以觀天下之大其沿¶
<pb:KR2k0017_WYG_001-1b>¶
革可勝道哉然自唐以前頗號僻左本朝南渡後陶和¶
染醇文物滋盛乃始以勝壤名天下而官守者亦樂之¶
焉地之顯晦時邪人邪余故博採以著于篇分叙州叙¶
縣¶
　　　叙州¶
上台州禹貢揚州之域春秋戰國時皆為越地自王無¶
　　諸為楚所并秦滅楚為閩中郡閩君揺率越人佐¶
　　漢伐秦漢立揺為東海王都東甌高帝六年為荆¶
<pb:KR2k0017_WYG_001-2a>¶
　　國十二年更名吳封劉濞為王其地屬焉孝景三¶
　　年濞反漢擊之濞敗走保東越東越殺濞濞子駒¶
　　怨東甌殺其父走閩越勸之擊東甌建元三年閩¶
　　越圍東甌武帝遣嚴助發兵往救閩越引兵去東¶
　　甌乃舉國徙江淮間以其地為囘浦縣屬㑹稽郡¶
　　為東部都尉(按郡國志以章安縣東甌鄉為東部/侯國通典云東部今臨海是也二說)¶
　　(皆云東部獨漢地里志/注囘浦南部都尉治)光武時改囘浦為章安縣¶
　　永和三年析縣之東甌鄉置永寜縣興平元年析¶
<pb:KR2k0017_WYG_001-2b>¶
　　章安永寜置松陽始平縣吳赤烏二年析永寜置¶
　　羅陽縣太平二年析章安置臨海縣以㑹稽東部¶
　　立臨海郡治臨海取郡東北臨海山而名屬揚州¶
　　尋徙治章安晉武帝太康元年改始平為始豐羅¶
　　陽為安固析臨海之北置寜海縣(按寜海土風志/縣本漢囘浦鄞)¶
　　(二縣太元二年裂鄞之八百户安北/鄉二百步置寜海縣與前說微不同)四年析安固¶
　　置横陽縣明帝太寜元年析永寜松陽安固横陽¶
　　置永嘉郡亦屬揚州穆帝永和三年析始豐置樂¶
<pb:KR2k0017_WYG_001-3a>¶
　　安縣宋孝建元年析揚之五郡為東揚州臨海與¶
　　焉梁武帝改為赤城郡尋復為臨海縣至徳元年¶
　　復為郡治始豐隋開皇九年平陳郡廢復為臨海¶
　　縣屬永嘉郡廢始豐寜海復入臨海十一年置臨¶
　　海鎮於大固山移其縣於鎮大業四年沈法興擅¶
　　立為海州唐武徳四年平李子通以臨海縣置台¶
　　州取天台山而名(此按唐史係四年而壁記序乃/云武徳二年東南面行臺僕射)¶
　　(杜伏威改海州為台州舊經又云五/年改為台州二說不同當以史為正)復置始豐寜¶
<pb:KR2k0017_WYG_001-3b>¶
　　海縣六年陷于輔公祏七年賊平仍置台州省寜¶
　　海入章安八年廢始豐樂安章安三縣入臨海貞¶
　　觀六年改隸括州都督府八年復析臨海置始豐¶
　　上元二年復置永寜永昌元年復置寜海神龍二¶
　　年析寜海置象山縣天授元年改永寜為黄岩天¶
　　寶元年改台州為臨海郡乾元元年復為台州隸¶
　　浙江東道肅宗上元二年改始豐為唐興析臨海¶
　　復置樂安廣徳元年郡徙治始豐二年以象山隸¶
<pb:KR2k0017_WYG_001-4a>¶
　　明州大厯十四年改隸浙江西道僖宗光啓三年¶
　　陞徳化軍(詳見魯洵作杜雄墓碑洵乃雄吏時為/徳化軍判官者也嘉定中黄岩永寜江)¶
　　(有泅于水者拾一銅印其文/曰台州徳化軍行營朱記)唐末吳越王錢鏐有¶
　　其地梁開平三年改唐興為新興(見徐靈府天/台山記注)錢¶
　　氏寶正五年改樂安為永安後唐同光初改新興¶
　　復為始豐晉天福初改台興國朝建隆初復為天¶
　　台(按天台縣經云梁時巳改/曰天台攷五代史無之)太平興國三年錢氏¶
　　納土入版圖隸兩浙東路前後沿革皆即臨海縣¶
<pb:KR2k0017_WYG_001-4b>¶
　　為州治景徳四年改永安為仙居領縣五與兩浙¶
　　道皆為南斗須女之分其境壤道里之數各附于¶
　　左¶
　　　　　州境¶
州在東京東南二千九百二十五里行在東五百四里¶
　　東西三百九十里南北三百九十里是為提封之¶
　　境東一百八十里入海西二百一十三里蒼嶺入¶
　　䖏州南一百三十九里盤山入温州北一百四十¶
<pb:KR2k0017_WYG_001-5a>¶
　　五里關嶺入紹興府是為四正之境東南二百九¶
　　十二里入海西南一百九十二里括蒼山入䖏州¶
　　東北三百二十五里磕蒼山入慶元府西北二百¶
　　九十四里大盆山入婺州是為四隅之境多陸程¶
　　西二十里至三江由江入溪八十里入仙居縣九¶
　　十七里入天台縣南大江東南流一百里入黄巖¶
　　縣又八十里出海門達温福諸邊海州軍此水程¶
　　也¶
<pb:KR2k0017_WYG_001-5b>¶
　　　叙縣¶
　　　　臨海¶
望臨海縣本漢囘浦屬㑹稽郡東漢改曰章安吳太平中¶
　　析章安置臨海縣屬臨海郡晉宋因之後省入章¶
　　安隋開皇改為臨海屬䖏州後屬永嘉郡唐武徳¶
　　復置章安縣後廢章安復為臨海¶
　　　　　縣境¶
縣在州東南二百三十步東西二百四十里南北一百¶
<pb:KR2k0017_WYG_001-6a>¶
　　一十五里是為提封之境東一百八十里牛頭山¶
　　入海西七十里黄奢嶺入仙居縣南四十五里黄¶
　　土嶺入黄巖縣北六十五里杜潭嶺入天台縣是¶
　　為四正之境東南一百二十六里海門山西南五¶
　　十里括蒼山連燈壇山入仙居縣東北六十里寜¶
　　和嶺入寜海縣(此乃舊路今只循桐岩嶺而行/以嶺脊為界去縣五十五里)西¶
　　北六十五里黄振嶺入天台縣是為四隅之境多¶
　　陸程水程與州别¶
<pb:KR2k0017_WYG_001-6b>¶
　　　　黄巖¶
望黄巖縣本漢永寜縣唐上元析臨海置屬台州天授¶
　　元年更今名¶
　　　　　縣境¶
縣在州南六十里東西三百一十里南北一百四十三¶
　　里是為提封之境東六十里海門山入海西二百¶
　　五十里蒼山入仙居縣南九十里嶠嶺入樂清縣¶
　　北一十里戍鋪嶺入臨海縣是為四正之境東南¶
<pb:KR2k0017_WYG_001-7a>¶
　　二百一十五里大閭山入樂清縣西南三百里¶
　　塵山入永嘉縣東北六十里赤山村西北七十里¶
　　義誠鄉皆入臨海縣是為四隅之境多陸程南官¶
　　塘九十里至嶠嶺入樂清縣北大江二十里至亭¶
　　山入臨海縣又一百里入州由永寜江東北三十¶
　　五里入海口東南三百二十里至上崎入温州此¶
　　水程也¶
　　　　天台¶
<pb:KR2k0017_WYG_001-7b>¶
上天台縣本漢始平縣晉太康改始豐屬臨海郡宋因¶
　　之隋廢唐武徳復置屬海州後廢貞觀復置上元¶
　　改唐興梁開平改新興後唐同光復名始豐晉天¶
　　福改台興國朝建隆初改今名¶
　　　　　縣境¶
縣在州西九十里東西二百二十九里南北七十二里¶
　　是為提封之境東四十里筋竹嶺入寜海縣西一¶
　　百八十三里大盆山入東陽縣南二十五里杜潭¶
<pb:KR2k0017_WYG_001-8a>¶
　　入臨海縣北五十里石壘寨入新昌縣是為四正¶
　　之境東南四十里黄振嶺入臨海縣西南一百里¶
　　紫籜山入仙居縣東北六十里靈墟入海西北四¶
　　十里關嶺鋪入新昌縣是為四隅之境多陸程東¶
　　南由始豐溪四十七里入臨海又東北七十里入¶
　　州此水程也¶
　　　　仙居¶
上仙居縣本晉樂安縣宋因之唐武徳廢上元復置錢¶
<pb:KR2k0017_WYG_001-8b>¶
　　氏改永安國朝景徳更今名¶
　　　　　縣境¶
縣在州西九十里東西一百二十里南北一百四十里¶
　　是為提封之境東三十里界嶺入臨海縣西九十¶
　　里風門入縉雲縣南一百里道者山入永嘉縣北¶
　　五十里黄榆山入永康縣是為四正之境東南一¶
　　百五十里五部山入黄岩縣西南一百里界遶山¶
　　入縉雲縣東北八十里盧坑山入天台縣西北一¶
<pb:KR2k0017_WYG_001-9a>¶
　　百一十五里郭坦山入永康縣是為四隅之境多¶
　　陸程南大溪自縣西五十里至石姥嶺東南入臨¶
　　海界此水程也¶
　　　　寜海¶
緊寜海縣本吳臨海縣地晉太康析置隋開皇廢唐武¶
　　徳析臨海復置屬海州後省入章安永昌復置¶
　　　　　縣境¶
縣在州東南一百七十五里東西一百九十里南北二¶
<pb:KR2k0017_WYG_001-9b>¶
　　百六十五里是為提封之境東一百三十里西溪¶
　　嶺入象山縣西六十里筋竹嶺入天台縣南一百¶
　　一十五里寜和嶺入臨海縣北六十里柵虚嶺入¶
　　奉化縣是為四正之境東南二百五十里牛頭洋¶
　　入臨海縣西南八十里白溪源入天台縣東北一¶
　　百二十里紫溪嶺入象山縣西北八十里杉木嶺¶
　　入奉化縣是為四隅之境多陸程港自縣東便風¶
　　一潮過五嶼洋至牛頭洋小泊潮入海門一日夜¶
<pb:KR2k0017_WYG_001-10a>¶
　　至州此水程也¶
　¶
　¶
　¶
　¶
　¶
　¶
　¶
<pb:KR2k0017_WYG_001-10b>¶
　¶
　¶
　¶
　¶
　¶
　¶
　¶
　赤城志巻一¶
