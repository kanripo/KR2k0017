# -*- mode: mandoku-view; -*-
#+TITLE: 赤城志
#+DATE: 2015-08-24 22:39:18.170773
#+PROPERTY: ID KR2k0017
#+PROPERTY: BASEEDITION WYG    
#+PROPERTY: JUAN 提要
<pb:KR2k0017_WYG_000-1a>¶
欽定四庫全書　　　　　史部十一¶
　赤城志　　　　　　　　地理類三(都㑹郡縣之/屬)¶
　　提要¶
　　　　(臣/)等謹案赤城志四十巻宋陳耆卿撰耆卿¶
　　　　字壽老號篔窻台州寧海人登嘉定七年¶
　　　　進士官至國子監司業其事蹟不見於宋¶
　　　　史惟謝鐸赤城新志稍著其仕履而亦不詳¶
　　　　今以所著篔窻集考之則嘉定十一年嘗為¶
<pb:KR2k0017_WYG_000-1b>¶
　　　　青田縣主簿嘉定十三年為慶元府府學教¶
　　　　授又趙希弁讀書附志稱耆卿集中沂邸牋¶
　　　　表為多案宋史孝宗孫呉興郡王柄追封沂¶
　　　　王其嗣子希瞿寧宗嘗立為皇子即濟王竑¶
　　　　耆卿必嘗為其府記室而希弁略其文也此¶
　　　　為所撰台州總志以所屬臨海黄巖天台仙¶
　　　　居寧海五縣條分件繫分十五門其曰赤城¶
　　　　者文選孫綽天台山賦稱赤城霞起以建標¶
<pb:KR2k0017_WYG_000-2a>¶
　　　　李善注引支遁天台山銘序曰往天台當由¶
　　　　赤城山為道徑又引孔靈符㑹稽記曰赤城¶
　　　　山石色皆赤狀似雲霞又引天台山圖曰赤¶
　　　　城山天台之南門也梁始置赤城郡葢因山¶
　　　　為名耆卿此志即用梁郡名耳耆卿受學於¶
　　　　葉適文章法度具有師承故叙述咸中體裁¶
　　　　明謝鐸嘗續其書去之逺甚舊與耆卿書合¶
　　　　編今析出别存其目陳振孫書録解題載此¶
<pb:KR2k0017_WYG_000-2b>¶
　　　　志之前有圖十三此本乃無一圖殆傳寫者¶
　　　　艱於繪畫久而佚之矣乾隆四十五年七月¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
