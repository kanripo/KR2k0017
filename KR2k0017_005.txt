# -*- mode: mandoku-view; -*-
#+TITLE: 赤城志
#+DATE: 2015-08-24 22:39:18.261881
#+PROPERTY: ID KR2k0017
#+PROPERTY: BASEEDITION WYG    
#+PROPERTY: JUAN 卷五
<pb:KR2k0017_WYG_005-1a>¶
欽定四庫全書¶
　赤城志巻五　　　　　　宋　陳耆卿　撰¶
　　公廨門二¶
郡初治臨海後徙章安後又徙始豐其復治臨海又幾¶
年于兹矣度地既正面勢亦均脉絡聚而基礎高于以¶
宅邦君為稱惜頗蹙陋如衙皷二樓不正矗於前而旁¶
峙於左是其一端也豈負山為郡其規制止若是歟然¶
屋宅多架巉岩危軒傑閣旁湧側出摘星辰而舞雲氣¶
<pb:KR2k0017_WYG_005-1b>¶
視闤闠百倍公退暇杖藜輿竹清賞幽討豈不足以呼¶
吸光潤而増為政之清明哉自倅貳以下咸有舎惟兵¶
官監當官多僦民屋不書¶
　　　　州治¶
州治在州城西北大固山下舊在山上今永慶院葢其¶
　　處按州㕔壁記序州置大固山屈晃公居宅以其¶
　　地勝立屈氏次子惠坦為太守改家為州按惠坦¶
　　吳人而臨海郡置於太平二年此建立之始也後¶
<pb:KR2k0017_WYG_005-2a>¶
　　以峻不可躋遂徙今地而不知其徙之嵗續按白¶
　　雲延壽庵記(庵即今/永慶院)云昔為鈴閣當庵之中後人¶
　　遷于山之下將二百載刺史錢昱登山而望遂置¶
　　庵焉錢以乾徳三年來守以太平興國二年再守¶
　　逆而數之至唐大厯中適二百載焉此固其徙之¶
　　嵗歟自儀門設㕔修與建各有本末今列於左¶
　儀門在設㕔前列㦸十二淳熙七年沈守揆重建¶
　設㕔在儀門後淳熙七年沈守揆重建有御筆詔㫖¶
<pb:KR2k0017_WYG_005-2b>¶
　　藏焉¶
　小㕔在設㕔後淳熙十五年章守沖重建¶
　簽㕔在平橋西廡嘉定十六年齊守碩重修¶
　鼔樓在子城南門上榜曰台州乾道八年趙守思重¶
　　建刻漏則皇祐四年浮屠可榮所作嵗久寖差紹¶
　　興三十二年黄守章重造(按可榮所建用減水鐵/壺二十一箭下有甆桶)¶
　　(以受水焉皆穴其底窒以綿其最異者大寒壺不/凍後欲改造添水壺則凍矣方改造時掘其甆桶)¶
　　(牢不可動遂止不掘因得復用之又其出水銅管/或為滓塞則以竹通之而歴百餘年管不消闕莫)¶
<pb:KR2k0017_WYG_005-3a>¶
　　(知其法也或曰乾/道八年陳曠易之)嘉定四年黄守㽦又更箭籌治¶
　　屏壺新作鼔角如舊制(州扁乃蔡待制修所書後/改用徐待制兢篆書㑹水)¶
　　(災棄去復/用舊額云)¶
　衙樓在州治東南四十步嘉定四年黄守㽦重修¶
　手詔亭在儀門外東廡與衙樓對紹興十八年宗守¶
　　穎建¶
　宣詔亭在州治前與儀門對宣和元年趙守資道建¶
　拜詔亭在州西永福院嘉定八年俞守建建¶
<pb:KR2k0017_WYG_005-3b>¶
　班春亭在儀門西廡嘉定四年黄守㽦建嘉定十六¶
　　年齊守碩重修¶
　清平閣在節愛堂右山上舊在堂前賀參政允中以¶
　　守蕭洽清平而名淳熙三年尤守袤重建慶元二¶
　　年劉守坦之徙今地¶
　見山閣在宅堂後¶
　靜鎮堂在小㕔左唐李嘉祐為守竇常南薰集賛之¶
　　有雅登郎位靜鎮方州之句故名嘉定六年俞守¶
<pb:KR2k0017_WYG_005-4a>¶
　　建重建¶
　君子堂在静鎮堂前太平興國三年畢文簡士安來¶
　　守真宗有君子人之稱故名慶元元年周守曄重¶
　　建(詳見牧守門尤守袤詩云堂堂文簡公一世䕫/與臯君子哉若人此言聖所褒遺愛在斯民誰)¶
　　(能薦牲牢獨有坐/嘯地清風仰彌高)¶
　節愛堂在君子堂右舊名燕豫淳熙四年尤守袤重¶
　　建取節用愛人之義更今名(尤詩云誰憐窮山民/糠籺不自贍紛紛死)¶
　　(溝壑往往困征斂夫惟節與愛是謂仁且儉掲兹/聖人言聊用自鍼砭  又記云過静鎮堂之左少)¶
<pb:KR2k0017_WYG_005-4b>¶
　　(南為方池並池而南墻壁障礙敗屋傾欹公厨以/積醪醴問諸故老曰此昔之燕豫堂也池舊有橋)¶
　　(横縱齊度其東為草堂今皆毁撤後人因基築臺/以望月其下枕池為小閣名曰清平臺庳且隘不)¶
　　(快登覽人跡罕至亦漸頹圯余既徙臺於參雲亭/之後榜曰匿峯以望北山平夷舊基更作堂曰樂)¶
　　(山以望西山之秀而池光山色且蔽於閣而不得/見也迺徙閣於池之南因燕豫堂之基别為堂曰)¶
　　(節愛取節用愛人之義旁為挾廊而上與樂山堂/通池之北石崖盤踞土壤所壅䟽剔理脉發露呈)¶
　　(顯如枕股膊如覆囷廩如黿鼉之背負土而出西/望連岡疊嶂間厠隠顯如擁鬟髻如展旌斾如風)¶
　　(檣陣馬排闥而入其南則帢幘二峯角立明秀若/偉丈夫冠劍而坐雙塔亭亭影挿天半於是仰山)¶
　　(俯池逺樹近石環列先後若相拱揖煙消日出層/樓飛閣浮虚跨空如展圗畫如望蓬萊之雲氣也)¶
<pb:KR2k0017_WYG_005-5a>¶
　　(夫昔人經始莫不相山川之宜度面勢之便其所/建立如紀綱法度井井然悉有條理一定而不可)¶
　　(易後人見其敝而不能復也始出已意變更之易/其東則西廢撤其左而右病遂使昔之勝槩日就)¶
　　(湮没今余非能有所増創也大抵無改前規無廢/後觀便覺天宇開明岩壑増秀林木水鳥皆有喜)¶
　　(色而後知昔人之規模可因而不可變也爰刻諸/石以識顛末尚告來者嗣有葺焉始欲跨池為橋)¶
　　(仍其舊池上有老梅/惜不忍伐遂不復作)¶
　霞起堂在静鎮堂後淳熙三年尤守袤建取孫綽賦¶
　　赤城霞起之句嘉定十二年喻守珪重建(尤自為/記云雙)¶
　　(岩堂踞两崖之間獨得地勝其下面牆廣不尋丈/擁蔽心目不快人意予首闢之牆之外糞壤所瀦)¶
<pb:KR2k0017_WYG_005-5b>¶
　　(乃墾乃夷得舊址焉撤廢亭於射圃移植其上榜/曰凝思取孫興公賦所謂凝思幽岩者也亭之前)¶
　　(有敗屋數椽東面西上榱棟橈折隅奧庳仄乃改/創為堂三楹南鄉與静鎮堂相直因名曰霞起繇)¶
　　(雙岩而望静鎮直若引繩其外繞以回廊上連參/雲以為風雨游觀之備爰植美竹以經緯之於是)¶
　　(堂成而勝益奇前所未睹披豁呈露天若開而明/地若廣而敞景物若増益而富晨煙夕霏萬化千)¶
　　(變近峯逺嶺間見層出皆可不出簷廡而盡得之/噫是亦足以廣心志蕩塵垢而非茍以為娛也惟)¶
　　(此邑神仙所宅昔號勝處自經大旱遂成陋邦而/山川之秀不異今昔或謂予當單乏之際顧為此)¶
　　(不急之務然取材於舊課工於卒不市一木不役/一民而使隘者敞窒者通弊者新則亦何害於政)¶
　　(哉苐廢材不足以支久尚能十稔若其革而鼎之/以俟後之君子始役於淳熙三年正月已未成於)¶
<pb:KR2k0017_WYG_005-6a>¶
　　(二月/壬午)¶
　凝思堂在霞起堂後淳熙四年尤守袤建(尤詩云失/脚墮塵網)¶
　　(牒訴裝吾懷公庭了官事時來坐幽齋天風肅/泠泠山鳥鳴喈喈我思在何許獨對蒼然崖)¶
　雙岩堂在凝思堂後慶厯八年元守絳建紹興十七¶
　　年曽守惇増修之(謝伋詩云埋没雙岩已百年班/班勝事謾流傳幸陪佳客揮犀)¶
　　(塵實欠傾城舞繡筵故老風流寒似鐵月卿英/妙筆如椽拂衣便欲故山去復恐眼中無此賢)¶
　樂山堂在清平閣下淳熙三年尤守袤建取仁者樂¶
　　山之義慶元二年劉守坦之徙閣于今地前為堂¶
<pb:KR2k0017_WYG_005-6b>¶
　　後為挹爽(尤詩云草堂有遺基榛莽嵗月久我來/始經葺挹翠開户牖羣山供笑傲萬象)¶
　　(皆奔走所以名樂/山欲企仁者壽)¶
　和青堂在小㕔右慶元四年葉守籈重建取杜甫雲¶
　　水長和島嶼青之句¶
　集寶齋在清平閣右舊在雙巖堂左治平四年葛守¶
　　閎建葢集葛元司馬承禎栁公權及近世名人翰¶
　　墨刻其間故名嘉定元年李守兼徙今處羅致金¶
　　石刻以實之(陳通判貽/範為之記)¶
<pb:KR2k0017_WYG_005-7a>¶
　參雲亭在雙巖堂左山上慶厯七年元守絳建嘉定¶
　　十六年齊守碩重新之前有羅漢樹頗奇怪(元自/為記)¶
　　(云州治据大固山介天台括蒼之間北直大海潮/汐遡江薄城而羣山阸束水不得肆慶厯五年夏)¶
　　(山泐海溢踰城殺人萬餘漂室廬幾半州既殘毁/明年予來守兹土拊視凋瘵慼然出涕迺循周官)¶
　　(聚養萬民之法恤孤獨收介特招徠安輯之問軍/政昔之關成過更疲佚不壹迺取尺籍伍符而均)¶
　　(齊之問吏蠧昔之彊宗囊槖為姦積嵗勞豪忽厭/飫豢腴貧者擠轉溝瀆没齒不享升斗之澤迺為)¶
　　(定規釐一隠括料姦擿譎牢不容罅參是數物信/以諗之灋以束之故民罷者興兵勤者休吏窮者)¶
　　(給繕戎械治囷廪全官廬秩祠宇表㕓閈齊簿領/平獄岸一一悉力問水害之繇昔之負城之民刳)¶
<pb:KR2k0017_WYG_005-7b>¶
　　(去客土日以薄圯是有水敗迺因新城出帑金以/購材募工礱石累甋環周表裏外内九門飾之樓)¶
　　(觀縋木于門牝牡相函外水方悍以禦其怒作十/竇窻栽以密石内水方淹以䟽其惡又鑿渠貫城)¶
　　(厮為三支達壅渟清餘波距川斵十二石杠蜿蜒/跨渠舟車朅來行者不病旬嵗而工既於是秋水)¶
　　(復攻城不没者三板乃循闉闍垂木闔窻或持編/管或捧簣土輔堅窒隙扞有餘壯巳而水無以縱)¶
　　(遂復故道昔之刺史廨舍在山谷間滔襄之餘雖/不甚壞而潮波洄汩鞠為淖洿大凡署所以朝夕)¶
　　(處君命之地不可以不葺乃培偃瀦支蔽阤即舊/而新之廨之四隅有樓及亭列峙而五至是摧圯)¶
　　(悉欲全之則重煩里旅然士大夫必有退公息偃/之地乃取城闉賸材於二山之交作雙岩堂廡緣)¶
　　(山椒作參雲亭天空地逈萬象在下射有長圃飲/有曲水賓友衎衎雅歌哨壺日為文酒之樂粤今)¶
<pb:KR2k0017_WYG_005-8a>¶
　　(年春州人縱遊鼓舞於庭除之下有賓擊節而歌/曰昔民昏墊今民庶蕃昔民齎咨今民熙熙惟君)¶
　　(憂樂兮與民共之天惠其寜兮無以君歸予聞之/甚喜因詶之曰予斷斷然一介臣素性狷直重以)¶
　　(蹇連之分孤鳴自哀而朝廷不加誅葺名為二千/石幸為僚諸君皆文學政事之選交修補察以裨)¶
　　(不逮繇是不為司敗之讁爾大抵刺史能休戚千/里若政之媺惡則有輿論葢春秋之法興作始事)¶
　　(必書予是以雜為之記以俟後之知者曽守幾詩/云大暑不可避微涼安可尋雲亭非濁世竹樹有)¶
　　(清隂近海風先集山高日易/沉無因見明月螢火亂更深)¶
　玉霄亭在參雲亭左紹興十七年曽守惇建取玉霄¶
　　峯而名嘉定十六年齊守碩修後軒(尤守袤記云/台州南西北)¶
<pb:KR2k0017_WYG_005-8b>¶
　　(三面逼山獨東望諸峯差逺雲煙空濛外際溟海/蓬萊方丈想見其處舊有小亭在子城之上紹興)¶
　　(丁卯南豐曽史君谹父改創更名玉霄距今三十/年摧敗傾欹岌嶪欲壓其下昔有茂林脩竹今皆)¶
　　(剪伐錯為民居溷圊羅列汚穢喧囂遊者嘆息余/乃披剃蠲疏載芟載除四為繚牆以限外塗下建)¶
　　(石柱上跨飛閣出亭之外又有六尺凡楹棟榱桷/之朽撓疊瓴級甓之缺折丹黄粉漆之陊剥皆易)¶
　　(而新之方連周阹可倚可眺晨挹灝氣夕延素月/山川城郭盡在几席之下凭欄四望疊嶂環繞手)¶
　　(揮絲桐目送飛鴻飄飄乎如乗雲御風身在物表/州之宴游於是為勝乃刻亭柱以紀嵗月云  曽)¶
　　(和李舉之詩云新亭崛起最高峯無數遥岑翠掃/空恐有謝公留屐齒為開摩詰畫屏風倚江楊栁)¶
　　(自高下照水杏花能白紅正羡渭川千畝竹清隂/分借賴隣翁  王亷清云憶昔新亭敞玉霄使君)¶
<pb:KR2k0017_WYG_005-9a>¶
　　(髯舅意飄飄春風瀲灧黄金盞明月參差紫玉簫/歌吹舊蹤空草木風流閒話屬漁樵憑欄無限凄)¶
　　(涼意寂寞寒/江落暮潮)¶
　舒嘯亭在參雲亭後舊名匿峯淳熙四年尤守袤建¶
　　取孫綽賦匿峯千嶺之句紹興元年江守乙祖更¶
　　今名(尤有詩云小亭在山背不見山巍巍但見四/面風輻凑朝宗之深藏固甚智自牧甘處卑)¶
　　(一謙受四益/是以能不危)¶
　駐目亭在參雲亭右慶厯七年元守絳建取杜甫曠¶
　　望延駐目之句嘉定十六年齊守碩重建(尤詩云/攀梯上)¶
<pb:KR2k0017_WYG_005-9b>¶
　　(甓級小憩得危亭一覽盡寥廓四山聳寒青浩若/淩太虚翩如逐遐征昏花拭病目望䖏増雙明)¶
　解纓亭在參雲亭東嘉定四年黄守㽦重建¶
　澄碧亭在静鎮亭左廡跨池舊名興移淳熙十年史¶
　　守彌正増水閣更今名¶
　瑞蓮亭在節愛堂前池心舊名玉虹嘉定四年黄守¶
　　㽦以平橋獲蓮更今名¶
　凝香閣在静鎮堂左嘉定六年俞守建建且名¶
　赤城奇觀在郡圃後山上舊名覽輝慶元三年劉守¶
<pb:KR2k0017_WYG_005-10a>¶
　　坦之建開禧元年葉守箋更今名¶
　雙瑞軒在赤城奇觀後嘉定四年黄守㽦以粟九穗¶
　　麥兩岐故名¶
　梅臺在赤城奇觀前開禧元年錢守文子建下臨巨¶
　　壑有梅數十本焉¶
　桃源在郡圃嘉定二年黄守㽦建自參雲亭後循雙¶
　　岩堂而上植桃百餘葢倣劉阮故事云(黄有詩云/本自深村)¶
　　(老圃來偶分符竹到天台漫山/幸可容桃李莫待劉郎去後栽)¶
<pb:KR2k0017_WYG_005-10b>¶
　熙春館在手詔亭西淳熙十年史守彌正建¶
　和豐樓在天台館南慶元四年葉守籈建¶
　多㫖樓在三酒務北慶元四年葉守籈建¶
　推勘院在州東南二里舊在資聖寺西後廢嘉定六¶
　　年俞守建徙今地¶
　濟糶倉一在報恩寺一在吉祥寺嘉定四年黄守㽦¶
　　建(用緡錢二萬為之本秋則糴春夏則糶糶價平/嵗不踊歉嵗特損嘗請于朝乞以此錢循環毋)¶
　　(隸他用從之詳/見規畫及序文)¶
<pb:KR2k0017_WYG_005-11a>¶
　養濟院在中津橋南舊在資聖寺下嘉定四年黄守¶
　　㽦徙今地内有坊二曰安老慈幼屋總二十楹(嘗/以)¶
　　(錢置官民田一十二頃有奇地山園一頃一十六/畝有奇嵗可得穀一千七百石有奇錢七十九貫)¶
　　(有奇又嵗以千緡給他費度可贍百口廢疾者縱/不入亦量給之日用什物各有差提督官吏典直)¶
　　(卒及醫職皆具嘗自為之記/且請于朝如濟糶倉法云)¶
　安濟坊在司理院後嘉定四年黄守㽦建先是病囚¶
　　無所棲止散之城樓祠宇若僧廬三門數有死者¶
　　黄乃為此以處之卧坐百用皆具(監臨典直以下/一如養濟法米)¶
<pb:KR2k0017_WYG_005-11b>¶
　　(鹽藥餌取之賍罰/錢冬給衾與薪炭)¶
　漏澤園在城東法安院側初奉㫖建嘉定四年黄守¶
　　㽦重新之先是地止三十餘畝守以僧行力不任¶
　　近舍有民王姓者自為之守四繚以墻其後屢壞¶
　　民死皆道攅路瘞過者惻焉黄遣於東西南三隅¶
　　比城五里循古城根山宫梅花園後嶺麻車衕等¶
　　處括遺骸一千五百餘迺先葺舊園且求園外地¶
　　及威神院側後嶺庵三所置新園永為邦人聚葬¶
<pb:KR2k0017_WYG_005-12a>¶
　　之地焉(舊園内立墻墻内分為若干層層分為若/干穴自東取西或自南取北每穴地廣七)¶
　　(尺&KR0113;一丈比葬掘深五尺每三層横穿一溝溝廣/三尺深六尺仍相一低處筧溝水出溪約可瘞一)¶
　　(千五百四十八人餘三所可瘞二千五百人有地/而無力者官量給其費宗室命士大五千小二千)¶
　　(餘則大三千小一千五百俗尚火化有諭而不格/者亦助之錢錢稍下於瘞巳化而願以灰骨葬者)¶
　　(聴其暴露無主者一百七十餘人/棺損者易之瘞於舊園如前式)¶
　右自推勘院以下非廨舎然皆繫民政故附見之¶
　　　　通判㕔¶
㕔在州西五十步淳熙五年通判管銳重建¶
<pb:KR2k0017_WYG_005-12b>¶
　芝秀堂在㕔左以有紫芝産於棟故名¶
　登瀛堂在㕔右慶元三年通判趙彦衛以欽廟所賜¶
　　唐十八學士像刻于壁故名¶
　景沂堂在登瀛堂右¶
　嵗寒堂在景沂堂後¶
　蓮風閣在宅堂後側有流花渚漾花池後有翠麓¶
　雲水亭在後山上舊有觀蒼臺慶元三年通判趙彦¶
　　衛更今名¶
<pb:KR2k0017_WYG_005-13a>¶
　雲海亭在萬壑風煙右¶
　月臺在宅堂右舊為雙蓮堂後廢嘉定十四年通判¶
　　何洙築臺更今名¶
　嵐關在雲海亭右¶
　梅榭在雲水亭右其側有梅峽及銀谷石於菟峩眉¶
　　嶺四處¶
　萬壑風煙在後山上舊即雲水亭萬山拱揖一江演¶
　　迆井邑粲然在目最為奇勝慶元三年通判趙彦¶
<pb:KR2k0017_WYG_005-13b>¶
　　衛徙亭而建且更今名¶
　　　　添差通判㕔¶
㕔在州東四十步舊為判官㕔紹興十六年通判洪适¶
　　改建今廢(洪自記云天台之為郡環山枕海壤僻/民愿牒訴簡少輸調有常平時從容見)¶
　　(謂無事故分曹授政絶贅冗者中興以來彯纓之/士日進一官相承率三四輩員外置者無郡邑不)¶
　　(有紹興二年是邦始増治中凡五易而适至被命/遲期者後復三人則兹員之設將踐武不廢乃裒)¶
　　(稡名氏官秩去來龕石壁間而繫之言曰昔昌黎/韓公嘗謂邑丞貳令位偪而嫌文書視成一不敢)¶
　　(省有公負復歸尤焉曽主簿尉之不若丞於郡者/亦然厥有不蹈其中萎腇不事事玩民戚休貪殘)¶
<pb:KR2k0017_WYG_005-14a>¶
　　(放手漫不孰何曰此太守職也吾何干夫是之謂/負官否則錚錚表襮召權市威上下相高矛楯崖)¶
　　(異吏不確其承民情不得直夫是之謂越位負其/官不可越其位又不可然則奈何能使官不負位)¶
　　(不越清其心以求其平視著/令唯謹外是而議夫何知)¶
　分繡閣在㕔左(洪自記云淛河以東層岡峭岑盤深/繚復陸自㑹稽道天姥又百有餘里)¶
　　(才得夷曠之地十有五頃以為天台郡郡踐山作/郛而餘麓及屹立之峯廢不可廬者亦十一二故)¶
　　(官寺民區鮮鉅麗之所十數年中監州始有以員/外置者僑于城之巽隅距黄堂七百步而贏其職)¶
　　(業之商讞僚寀之謁請吏抱簿牘袂屬囂闤隘蹊/間舉不以為便乃徙幕曹之舍為今所居與正員)¶
　　(相東西焉然規恢下窄榮奧埃墨無復明軒虚牖/常佯敞豁之勝獨東偏有地斗大叢榛委甓蚓虺)¶
<pb:KR2k0017_WYG_005-14b>¶
　　(所潛前沿後仍指為棄壤則薅刜畚治培基建閣/以夏四月課材閱月而斤斧論功其高四尋衡袤)¶
　　(二十有七尺南北不及者九之一羣山縈環垂光/獻狀可以分繡名風籜雲梢映燭左右目其堂曰)¶
　　(清閟閣之後舊有蔬畦更以嘉葩中穿小池可容/蒲荷方行鶩狎至占位云休登臨亘望則岩姿之)¶
　　(四時煙霏雲采之隠見茂木敷隂幽禽諧聲過耳/娛目景與意㑹間日觴朋命寀奕棊援琴放歌賦)¶
　　(詩灑然不自意其塵坌中也客有過之者曰人在/天壤間以百年為須臾况宦游弗常席甫煖而趣)¶
　　(代今子來旬嵗矣又如是而去何以兹閣為揖之/曰人皆無以一生為寄則端節澡行崈勛著言期)¶
　　(與前英聨横能無以一官為不久則遵憲柅姦必/有以美其政予年少質下若乗鴈雙鳬雖去來無)¶
　　(係於邦人然吾身朝夕于斯抑欲自適其適爾客/憮然曰有是哉因泚筆而書之曽守谹父戯洪詩)¶
<pb:KR2k0017_WYG_005-15a>¶
　　(云新營小閣面孱顔領客開樽紫翠間千里畫圖/供徙倚一時名勝喜躋攀好風已破晚來暑小雨)¶
　　(不遮湖上山老子箇中殊不淺尚堪同醉看弓彎/  又題詩云治中妙言語洪濤㵼詞源向來羣玉)¶
　　(府纔下紫薇垣佐郡滄海傍憑軒望朝暾便欲乗/輕車長歗登崑崙兹樓何縹緲千岩靄雲屯庭空)¶
　　(百吏散博山炷微熏重尋羨門輩仙事渺無垠何/如對妙高舉手招徳雲  洪弟翰林邁寄題云新)¶
　　(閣何隆隆經營自兹嵗其前山送青其下竹交翠/景物日夕佳登臨春秋異治中公事暇領客共留)¶
　　(憩四坐歡相酬壽主真重意向來蓬瀛上視此無/乃愧主稱客意好是事幸且置拄頰飽看山朝來)¶
　　(殊爽/致)¶
　清閟堂在分繡閣下(翰林邁寄題云昔聞王子猷借/宅亦種竹此君固可喜人亦清)¶
<pb:KR2k0017_WYG_005-15b>¶
　　(不俗伯氏貧而癯一飯不飽肉堂前自經始䕶此/無盡綠一官嵗强半餘日如轉燭待其長稚子而)¶
　　(巳牽歸轂何由享嘉䕃償我志願足應煩彼邦人/日報平安福  曽守谹父詩云洪郎雅吳語不減)¶
　　(賀季真開軒風煙上爽氣朝朝新手栽渭川竹坐/對北海尊平生耐久朋嵗晚獨此君此君不可疎)¶
　　(亦復未易親紛紛桃李行豈容託清塵退食静/隠几微風冷衣巾乃知王子猷真是我輩人)¶
　舞漪亭在清閟堂後¶
　　　　教授㕔¶
㕔在州學東二十五步嘉定八年教授姚自重修且建¶
　　宅堂¶
<pb:KR2k0017_WYG_005-16a>¶
　三益堂在㕔右淳熙四年教授應春年建前有松竹¶
　　梅故名¶
　隅山堂在三益堂前慶元五年教授方㽥建以東南¶
　　闖巾峯而名¶
　東軒在㕔左嘉定三年教授高松建¶
　野思堂在隅山東南嘉定九年教授姚自建¶
　立徳亭在宅堂後射圃慶元五年教授方㽥因立武¶
　　學而建¶
<pb:KR2k0017_WYG_005-16b>¶
　　　　判官㕔¶
㕔在州東七十步舊在今添差通判聴紹興十六年徙¶
　　杜家巷淳熙三年以舊比較務改建¶
　　　　推官㕔¶
㕔在州東五十步嘉定三年推官趙師囘重建¶
　遺直堂在㕔後熙寜中孔文仲為從事手植檜于堂¶
　　後越八十年其甥曽幾來守掲今名(曽有詩六章/用叔向古之)¶
　　(遺直為韻詩云三孔吾渭陽猶及見仲叔堂堂舍/人公再拜但喬木  長身一庭中勁氣九霄上思)¶
<pb:KR2k0017_WYG_005-17a>¶
　　(公立朝時凛凛不可向如䇿登董相科賦作長卿/語劉牢出外甥愧我不  古  老栢蜀人愛甘棠)¶
　　(召南思領客清越下作詩來歌之扶元祐幾閱嵗/諸公一無遺吾舅典型在神明力  持  栢葉松)¶
　　(其身在時公手植雜木/誰所栽一錢初不直)¶
　　　　錄事㕔¶
㕔在州南六十步州院在焉宣和三年工曹陳槖建¶
　青青堂在㕔右以其前植竹取淇澳之語而名(石公/孺記)¶
　　(云昔之言好竹者莫先王子猷子猷所至必種竹/曰何可一日無此君耶又聞人有佳竹直造其庭)¶
　　(不見主人而去是真好竹者予謂子猷風流雅尚/固足以超絶一時然知竹之為美而不知其所以)¶
<pb:KR2k0017_WYG_005-17b>¶
　　(為美者果真好竹也哉夫人之所好非特為耳目/之玩而巳猶將有所考焉故淇澳之詠自猗猗至)¶
　　(於青青自青青至於如簀則積徳為愈成任事為/愈重衛武公之徳如是也使子猷知所以美而考)¶
　　(徳焉則功業所見亦大矣㑹稽陳徳應司台之工/曹事㕔之西為小堂無他嗜好唯植竹數百竿青)¶
　　(青然向成矣因命之曰青青堂葢徳應虚緣以應/物薰然而致和直節凜凛有昂霄拂雲之氣真知)¶
　　(愛竹者高標&KR1272;厲久而不渝其亦有意乎武公之/功業哉故予朝夕從之游相與傍徨不能去也然)¶
　　(徳應嘗假黄岩臨海令遺愛户有之曹事典獄小/大之獄必以情台人徳之甚飲食起居必為之禱)¶
　　(唯恐其去也後之人息於斯者猶將封/殖此竹遂賦甘棠焉其亦何逺之有)¶
　　　　司理㕔¶
<pb:KR2k0017_WYG_005-18a>¶
㕔在州南九十步司理院在焉嘉定七年司理吳焯重¶
　　建¶
　　　　司户㕔¶
㕔在州南五十步宣和元年户曹滕膺建(今堂内脊記/有姓名門額)¶
　　(亦其所/書云)¶
　　　　司法㕔¶
㕔在州南一十步淳熙九年司法朱孝倫重建¶
　　　　支鹽㕔¶
<pb:KR2k0017_WYG_005-18b>¶
㕔在州東南報恩寺後開禧元年鹽官王栻以都監倉¶
　　改建¶
　　　　巡轄逓鋪㕔¶
㕔在崇和門外淳熙十年巡轄趙舜舉建¶
　¶
　¶
　¶
　赤城志巻五¶
