# -*- mode: mandoku-view; -*-
#+TITLE: 赤城志
#+DATE: 2015-08-24 22:39:18.195743
#+PROPERTY: ID KR2k0017
#+PROPERTY: BASEEDITION WYG    
#+PROPERTY: JUAN 卷二
<pb:KR2k0017_WYG_002-1a>¶
欽定四庫全書¶
　赤城志巻二　　　　　　宋　陳耆卿　撰¶
　　地里門二¶
自古建郡若邑倚城以為命然必擇勝地焉今章安鎮¶
側有古城葢吾州舊蹟也荒雉墜堞巳隨秋草然亦疑¶
其逺州比海魚龍所腥非高塏可久之地以今城壘騁¶
目而望据大固山介天台括蒼間中峯對峙如入几席¶
天台仙居二水别流至三江口而合縈紆演迤環拱其¶
<pb:KR2k0017_WYG_002-1b>¶
郛岩光川容吞吐掩胦於煙雲縹緲之際真足以奠城¶
社表宅里聚㕓市以雄跨一方矣¶
　　　城郭¶
　　　　州¶
城按舊經周囘一十八里始築時不可攷太平興國三¶
　　年吳越歸版圖隳其城示不設備所存惟繚墻後¶
　　再築慶厯五年海溢復大壞部使者田瑜以聞詔¶
　　新之乃命太常博士彭思永攝州事命縣令范仲¶
<pb:KR2k0017_WYG_002-2a>¶
　　温等分典四隅從事蘇夢齡等總其役三旬而畢¶
　　明年元守絳至迺因新城増甓之作九門捍外水¶
　　之怒十竇窻疏内水之壅又鑿梁貫城厮為三支¶
　　閱嵗訖工是秋水不為災至和元年復大水城不¶
　　没者數尺孫守礪再加増築嘉祐六年大水復壞¶
　　徐守億謂城南一帶當水衝用牛踐土而築之每¶
　　日穴所築地受水一盂黎明開視水不耗乃止熙¶
　　寜四年錢守暄又累以密石且慮水齧其足遂浚¶
<pb:KR2k0017_WYG_002-2b>¶
　　湖以其土實之乾道九年火及闉淳熙二年趙守¶
　　汝愚又繕築焉先是郡有壯城遇水患合司其役¶
　　巳乃屬役於士庶吏誅求不饜則捃摭鞭箠至有¶
　　殞於非命者公從州士請歸其役於壯城民用以¶
　　寜三年秋大雨城又幾墊尤守袤極力隄䕶事竟¶
　　復修城城全邦人歌之按故基東自小鑑湖循清¶
　　心嶺而南縈抱舊放生池直接城山嶺古通越門¶
　　土地廟處葢今湖昔地皆闉闍中物也後乃徙而¶
<pb:KR2k0017_WYG_002-3a>¶
　　之西縮入里餘衆謂起元守絳今按元雜記但載¶
　　修城無徙入之文後按汪泌共樂堂詩歴叙城事¶
　　有外遺數百家室屋鱗參差之語意其為錢守暄¶
　　也(全篇見/東湖)嘉定十六年齊守碩復經界有以故基¶
　　為言者亟遣官吏按視則知城趾廣踰四丈中有¶
　　二斗門㵼水遺蹟具在而以居人奄據或田或囿¶
　　嵗久懼愈湮迺於其中酌存丈許旁掲牌以為表¶
　　識其奄據者貰不治而聴其承佃如官店基法焉¶
<pb:KR2k0017_WYG_002-3b>¶
　　新城既全而舊城且不泯矣城今有七門各冠以¶
　　樓南曰鎮寜門樓名神秀曰興善門樓名超然東¶
　　曰崇和門樓名惠風西曰括蒼門樓名集仙東南¶
　　曰靖越門樓名靖越西南曰豐泰門樓名霞標西¶
　　北曰朝天門樓名興公葢自尤守以前城凡八修¶
　　繼是雖間修非大役故不書(吕成公祖謙修城記/云臨海郡南東西三)¶
　　(方岸江湖秋水時至北限大山蹙不得騁怒齧隄/足生聚凛凛恃城以為命距海餘百里逋亡剽俠)¶
　　(之所曹惡嵗輒睢盱州溆睥睨郛郭徼警者不敢/弛柝故閉修之政在是郡為首務葢所以逺菑害)¶
<pb:KR2k0017_WYG_002-4a>¶
　　(銷姦萌非徒區畫封表備侯邦之制也慶厯之水/幾不為郡元章簡公絳來守城復立宣和中盜發)¶
　　(仙居闖虚罙入突薄欲登時則有户掾滕君膺帥/厲吏士圉以方略冦不為患父老紀焉乾道九年)¶
　　(里旅不戒於火延及郡城堵隤甃弛徑踰無禁菑/氣未格民譌不寜間一嵗大史趙侯汝愚自信徙)¶
　　(鎮暇日循行牆落屬丞掾而告之曰置守所以衛/民顧屏蔽廢徹若是其何以待不虞土功於古雖)¶
　　(有常律傳春秋者復出啓塞從時之例豈非城闉/之啓閉寔有邦之大紀隨時築治有不得而已者)¶
　　(邪况壯城之卒月粟嵗帛凡以為此益其廪而寛/其程宜無不可於是軍事判官蘇延壽受役要司)¶
　　(輂輦金穀之稽兵馬都監胡勝督栽巡功察其勉/與不勉者命羣有司各保其所奠地守傅衆力埤)¶
　　(増卑薄塗塞空卻環城諸門作新者四曰鎮寜曰/興善曰豐泰曰括蒼修舊者五曰崇和曰靖越曰)¶
<pb:KR2k0017_WYG_002-4b>¶
　　(朝天曰順正曰延慶起淳熙二年六月癸酉訖閏/九月戊辰累日積功凡一萬五千三百七十有六)¶
　　(大抵取具於壯城之籍閒民願即工者厚醻之不/欲勿彊㑹其數眎役兵財十之二鍛斵鏝埴黝堊)¶
　　(之工畀僦直如其素醪醴之饋勞來之吏相及於/道其材瓦石甓之用積二十一萬七千九百錢以)¶
　　(貫計米以石計者合四千六百有奇維侯憂民急/病之意既達於下而精知周慮又足以綜理之故)¶
　　(公無羨費人無留力工無餘技役事首尾歴再時/版臿並作觀堞崛興而近郊之甿初未嘗釋隴畝)¶
　　(也始侯之至詔奉計最朝十月報政之期甫半嵗/而贏或謂是邦特侯假道休沐之地繕營之鉅者)¶
　　(必姑存以須後乃獨於入國阡陌未習之時驟舉/力政百年之蹟還於指顧邦人徳其賜而樂其成)¶
　　(請書勞於石抑不知因事而功見已事而跡泯一/壘培之緒業於侯何有哉至於不以久暫易意眇)¶
<pb:KR2k0017_WYG_002-5a>¶
　　(然長慮於耳目之外以無負於寄委識/此者葢亦鮮矣遂書以諗台之君子)¶
子城按舊經周囘四里始築時不可攷或云州治舊在¶
　　大固山上有子城故趾焉後隨州治徙今處其門¶
　　有三南曰譙門上有樓不名東曰順政門樓名東¶
　　山西曰延慶門今名迎春(城之南内外號裏班内/班舊傳錢王俶守台胡)¶
　　(進思自此迎立之有/班直分寓于此故名)¶
　　　　臨海¶
城按縣須知周囘二百九十五步按縣治附州城他無¶
<pb:KR2k0017_WYG_002-5b>¶
　　郛郭或云今左右繚墻沿城隍廟至天台館達上¶
　　古巷其步數實合意舊有城而後易為墻也¶
　　　　黄巖¶
城按舊志云周邑九里三十步又云周囘四百五十步¶
　　唐上元中築今皆無攷¶
　　　　天台¶
城周囘四百步吳永安中築按甎刻宣和三年重修今¶
　　稍頹圯有二門東曰應台西曰通越¶
<pb:KR2k0017_WYG_002-6a>¶
　　　　仙居¶
城周囘六百步唐上元二年築國朝宣和冦亂統制姚¶
　　平仲張思正駐兵於此因再築焉¶
　　　　寜海¶
城周囘六百步舊在海遊唐永昌元年徙今地(或云唐/大厯間)¶
　　四隅舊各有門後廢令陳宗仁於西北驛道立其¶
　　二曰望台曰朝京¶
　　　鄉里¶
<pb:KR2k0017_WYG_002-6b>¶
　　　　臨海(一十五鄉/四十四里)¶
大固鄉在縣東祥符中管里一曰交里今管里六¶
　　　丘祥(舊名休祥紹興中道士費徳泓得晉碑土/中猶以此名里後避真廟舊諱改今名)¶
　　　臣公　　　　　　恩義¶
　　　崇和　　　　　　衮繡(慶元六年葉守籈/為謝丞相深甫立)¶
　　　世衮(嘉定元年李守兼/為錢丞相象祖立)¶
興國鄉在縣西北祥符中管里一曰瓦窑今管里二¶
　　　慶善(舊名迎恩因陳貽範有藏書樓曰慶善後/同弟貽序中第子師恭亦舉八行故改今)¶
<pb:KR2k0017_WYG_002-7a>¶
　　　　　(名/)　　　　　丹丘¶
義誠鄉在縣南一十里祥符中管里一曰新城今管里¶
　　三(按唐乾寧間曽洵作杜雄墓銘/義字下作誠字俗呼為城者誤)¶
　　　正節(按杜雄墓銘云葬于義誠/鄉正節里則得名久矣)¶
　　　豐化(按張滌作駱延威妻杜氏墓誌云光化二/年葬臨海縣官政鄉風化里風與豐同音)¶
　　　　　(今恐訛也所謂官政鄉/者得非今之義誠乎)¶
　　　承光¶
遂仁鄉在縣東南二十五里祥符中管里一曰江上今¶
<pb:KR2k0017_WYG_002-7b>¶
　　管里五¶
　　　永固　　　　　　盖竹¶
　　　承明　　　　　　白鶴(以山/得名)¶
　　　長石¶
清化鄉在縣東三十里祥符中管里一曰山後今管里¶
　　二¶
　　　遇明　　　　　　修景¶
太平鄉在縣西三十里(分上下/二扇)祥符中管里一曰若溪¶
<pb:KR2k0017_WYG_002-8a>¶
　　今管里二¶
　　　善政　　　　　　懷表¶
重輝鄉在縣東北三十里祥符中管里一曰油溪今管¶
　　里二¶
　　　合從　　　　　　修謹¶
長樂鄉在縣東南四十里祥符中管里一曰磧村今管¶
　　里三¶
　　　正教　　　　　　上義¶
<pb:KR2k0017_WYG_002-8b>¶
　　　連碧¶
明化鄉在縣東南四十五里(分上下/二扇)祥符中管里一曰¶
　　青令今管里二¶
　　　孝遜　　　　　　欽田¶
安樂鄉在縣東北五十里祥符中管里一曰路前今管¶
　　里三¶
　　　興善　　　　　　道徳¶
　　　懷善¶
<pb:KR2k0017_WYG_002-9a>¶
延壽鄉在縣東北五十里祥符中管里一曰大東今管¶
　　里三¶
　　　廟善　　　　　　干山¶
　　　延祚¶
静安鄉在縣西北五十里祥符中管里一曰七孺今管¶
　　里四(按靈鷲祖師幼璋遇異僧告云尋静而棲遇/安即止璋遂為静安鄉剏福田院俗以静為)¶
　　(靖誤也又此鄉今有地名七孺或傳古有/七孺人居之祥符以此名里亦為是歟)¶
　　　湖平　　　　　　王震¶
<pb:KR2k0017_WYG_002-9b>¶
　　　大石　　　　　　小石¶
于公鄉在縣東六十里祥符中管里一曰涇山今管里¶
　　三¶
　　　清溪　　　　　　北湖¶
　　　纂化¶
保樂鄉在縣東南一百一十里(分西南/二扇)祥符中管里一¶
　　曰百家今管里二(按祥符中僧願鴻撰光相院記/云師臨海寶樂人今以寶為保)¶
　　(亦恐/訛也)¶
<pb:KR2k0017_WYG_002-10a>¶
　　　永福　　　　　　崇仁¶
承恩鄉在縣東一百五十里祥符中管里一曰又口今¶
　　管里二¶
　　　廣濟　　　　　　磻石¶
　　　　黄巖(一十二鄉/四十里)¶
仁風鄉在縣東二百步管里二¶
　　　光澤　　　　　　安寜¶
三童鄉在縣西一十里管里二¶
<pb:KR2k0017_WYG_002-10b>¶
　　　建平　　　　　　善政¶
永寜鄉在縣南一十五里管里三¶
　　　砂門　　　　　　仙山¶
善化鄉在縣北一十里管里五¶
　　　善鄰　　　　　　親仁¶
　　　道林　　　　　　石步¶
　　　臨海¶
備禮鄉在縣西北一十五里管里四¶
<pb:KR2k0017_WYG_002-11a>¶
　　　石步　　　　　　新昌¶
　　　建城　　　　　　大興¶
飛鳬鄉在縣東南二十里管里七¶
　　　親仁　　　　　　海門¶
　　　懷禮　　　　　　安仁¶
　　　安樂　　　　　　甘泉¶
　　　青鳬¶
靖化鄉在縣西南二十里管里二(按祥符圖經有永泰/無靖化或云永泰葢)¶
<pb:KR2k0017_WYG_002-11b>¶
　　(哲廟陵名意以/是改為靖化也)¶
　　　苦竹　　　　　　浮南¶
靈山鄉在縣南三十里管里二¶
　　　貴豐　　　　　　塘下¶
馴雉鄉在縣西南三十五里管里五¶
　　　古城　　　　　　仙岩¶
　　　湖南　　　　　　湖北¶
　　　白塔¶
<pb:KR2k0017_WYG_002-12a>¶
繁昌鄉在縣南七十里管里三(舊名萬嵗政和八年以/鄉民陳丑兒妻一産四)¶
　　(子州以聞/詔改今名)¶
　　　賛善　　　　　　横嶼¶
　　　囘浦¶
來逺鄉在縣西南九十里管里二¶
　　　清江　　　　　　浮山¶
太平鄉在縣東南一百里管里四¶
　　　三門　　　　　　練溪¶
<pb:KR2k0017_WYG_002-12b>¶
　　　白水　　　　　　遊嶼¶
　　　　天台(四鄉一/十二里)¶
太平鄉在縣東管里三¶
　　　五支　　　　　　三歸¶
　　　楢溪¶
永保鄉在縣西管里三(按崇道觀元命殿前石香臺鐫/云咸平三年天台縣寶祚鄉塘)¶
　　(西保士庶置詢之父老即此鄉也豈吳越時鄉名/而咸平後易之耶塘西乃山裏宋氏所居之地名)¶
　　　定公　　　　　　長松¶
<pb:KR2k0017_WYG_002-13a>¶
　　　兩岐¶
祥鸞鄉在縣西二十五里管里三¶
　　　桐栢　　　　　　大固¶
　　　興正¶
積石鄉在縣西三十五里管里三¶
　　　三異　　　　　　曲池¶
　　　同仙¶
　　　　仙居(六鄉三/十一里)¶
<pb:KR2k0017_WYG_002-13b>¶
昇平鄉在縣郭東西管里六¶
　　　永欣　　　　　　白水(以溪水湍流/而白色故名)¶
　　　新建　　　　　　石牛(以有怪石狀似牛/横枕溪中流故名)¶
　　　狀元(舊名安仁開禧元年令趙汝/逵以胡謙魁特科改今名)¶
　　　孝義(慶元二年令趙幼聞以/吳沆母病刲股而名)¶
慶雲鄉在縣東一十里管里三¶
　　　浮都　　　　　　班溪¶
　　　甘露(按純熙觀記云葛元於括蒼洞煉丹有慶/雲甘露之瑞故以慶雲名鄉以甘露名里)¶
<pb:KR2k0017_WYG_002-14a>¶
　　　　　(云/)¶
開元鄉在縣西二十里管里六¶
　　　羌山(以韋羌神/靈驗故名)　　莒溪¶
　　　元文　　　　　　高遷¶
　　　靈峯　　　　　　折桂(以吳給事芾兄弟子/姪相繼擢第而名)¶
歸仁鄉在縣東南二里管里七¶
　　　清湖(舊傳以湖/水清故名)　　隠賢¶
　　　清河　　　　　　石感¶
<pb:KR2k0017_WYG_002-14b>¶
　　　武徳　　　　　　誠信¶
　　　吉陽¶
清風鄉在縣西四十里管里七¶
　　　永昌　　　　　　薦正¶
　　　甘泉　　　　　　皈政¶
　　　紫岩(以紫岩山石/産紫草故名)　辛昌¶
　　　温泉¶
遂寜鄉在縣西六十里管里二¶
<pb:KR2k0017_WYG_002-15a>¶
　　　懷化　　　　　　赤城(以山/得名)¶
　　　　寜海(六鄉一/十九里)¶
朱開鄉在縣東北七里管里五¶
　　　廣度　　　　　　辟邪¶
　　　時康　　　　　　堠城¶
　　　横溪¶
連理鄉在縣西南一十里管里一(父老云溪南昔有櫟/成林一夕風雨林中)¶
　　(作數百人聲旦視枝/榦皆連理故以名鄉)¶
<pb:KR2k0017_WYG_002-15b>¶
　　　宣陽¶
永康鄉在縣西南三十里管里三¶
　　　新建　　　　　　清溪¶
　　　桐栢¶
仙巖鄉在縣南六十里管里三¶
　　　井山　　　　　　梅枝¶
　　　合歡¶
新寜鄉在縣北七十里管里二¶
<pb:KR2k0017_WYG_002-16a>¶
　　　仙人(舊名/閬風)　　　　善政¶
寜和鄉在縣南七十五里管里五¶
　　　清溪　　　　　　懷遜¶
　　　奉化　　　　　　萬嵗¶
　　　新進¶
　　坊市¶
　　　州¶
狀元坊在州東一里以陳侍郎公輔釋褐第一故名¶
<pb:KR2k0017_WYG_002-16b>¶
登俊坊在州東南九十步以州學在焉故名¶
惠化坊在州東二百步¶
春祺坊在州南一百三十步¶
移風坊在州東南二百步以臨海縣在焉故名¶
順昌坊在州東三百步¶
通逺坊在州東南三百五十步以稅務在焉故名(嘉定/十六)¶
　　(年居人自此坊側重甃衢路至州橋得舊甎二一/鐫端拱四年一鐫淳化元年又石版内鐫景徳寺)¶
　　(僧簡瓊再修今舊經有景/徳寺砌街記葢此時也)¶
<pb:KR2k0017_WYG_002-17a>¶
延康坊在州東南一里¶
永平坊在州南一里¶
寶華坊在州東南一里二百步以報恩寺在焉故名¶
　右十坊舊有之後廢嘉定四年黄守㽦重修¶
狀元坊在州南七十五步嘉泰二年黄守英雋以葉淙¶
　　魁武科故名¶
悟真坊在州東北二百五十步慶元三年葉守籈以張¶
　　平叔居此著悟真篇名今有祠¶
<pb:KR2k0017_WYG_002-17b>¶
興賢坊在州東南一里嘉定十五年齊守碩建以貢院¶
　　在焉故名¶
美徳坊在州東北一里開禧三年李守兼以錢丞相居¶
　　此故名¶
節孝巷在州東一百五十步淳熙二年尤守袤建以朱¶
　　伯履妻陳氏旌表故名¶
户曹巷在州東一里以唐鄭䖍為户曹日居此故名(杜/甫)¶
　　(題鄭著作詩云台州地濶海冥冥雲水長和島嶼/青亂後故人雙别淚春深逐客一浮萍酒酣懶舞)¶
<pb:KR2k0017_WYG_002-18a>¶
　　(誰相拽詩罷能吟不復聴第五橋東流恨水皇陂/岸北結愁亭賈生對鵩傷王傅蘇武看羊陷賊庭)¶
　　(可念此公懷直道也霑新國用輕刑禰衡實恐遭/江夏方朔虚傳是嵗星窮巷悄然車馬絶案頭乾)¶
　　(死讀書螢所謂窮巷即此也又有詩云天台隔一/江風浪無晨暮鄭公縱得歸老病不識路昔如水)¶
　　(上鷗今如罝中兔性命由他人悲辛但狂顧山鬼/獨一脚蝮蛇長如樹呼號傍孤城嵗月誰與度從)¶
　　(來禦魑魅多為才名誤夫子嵇阮流更被時俗惡/海隅微小吏眼暗髮垂素黄帽映青袍非供折腰)¶
　　(具平生一盃酒見我故人遇相望/無所成乾坤莽囘互餘詩不盡載)¶
綦内翰巷在州東南二百八十步紹興中綦内翰崈禮¶
　　居之故名¶
<pb:KR2k0017_WYG_002-18b>¶
杜家巷在州東南三百步先是杜祁公之先名叔亷者¶
　　築室於此其逺孫穎復居之故名¶
黄甲巷在州東南三百四十步天聖中以丞聴小吏王¶
　　珏發憤讀書同兄琥登科故名¶
大街頭市在州東二百步¶
小街頭市在州東三百步¶
尼巷口市在州南三百步¶
稅務前西市在州南三百五十步¶
<pb:KR2k0017_WYG_002-19a>¶
報恩寺西市在州南一里二百步¶
朝天門内市在州西八十步¶
朝天門外市在州西一百二十步¶
括蒼門外市在州西二百五十步¶
鎮寜門内市在州南一里五十步¶
鎮寜門外市在州南一里八十步¶
興善門外市在州南一里三百步¶
　　　　臨海¶
<pb:KR2k0017_WYG_002-19b>¶
上台坊在縣東五里慶元六年葉守籈建以謝丞相居¶
　　此故名¶
柘溪市在縣東二十里¶
路口市在縣西二十里¶
大田鎮市在縣東三十里¶
絢珠市在縣東四十里¶
東陳市在縣東四十五里¶
章安鎮市在縣東南一百二十里¶
<pb:KR2k0017_WYG_002-20a>¶
杜瀆鎮市在縣東一百八十里¶
　　　　黄巖¶
清鎮坊在縣西二十步¶
欽賢坊在縣北七十步熙寜中以賢良徐其姓者居之¶
　　故名¶
仁風坊在縣北八十步¶
新羅坊在縣東一里舊志云五代時以新羅國人居此¶
　　故名¶
<pb:KR2k0017_WYG_002-20b>¶
　右四坊熙寧九年令范世文建¶
通仙坊在縣南八步以面直委羽山故名¶
巖瞻坊在縣東一十八步¶
拱秀坊在縣西二十五步¶
梯雲坊在縣東三十二步以楊似雲葉應輔中第故名¶
慶善坊在縣東三十五步¶
叢桂坊在縣東四十步舊名桂枝以左㻫兄弟中第故¶
　　名¶
<pb:KR2k0017_WYG_002-21a>¶
阜民坊在縣東四十步¶
太平坊在縣西六十步¶
景賢坊在縣東七十步以林鼒居之故名¶
壽寜坊在縣北七十步¶
朝元坊在縣西七十五步以定光觀在焉故名¶
興善坊在縣北九十步¶
里仁坊在縣南一百步¶
孝行坊在縣南一百二十步舊名延慶以至道中郭琮¶
<pb:KR2k0017_WYG_002-21b>¶
　　居此故名¶
教善坊在縣南一百二十步¶
振文坊在縣南一百三十步以縣學在焉故名¶
奎文坊在縣南一百五十步以明因寺賜御書故名¶
　右十七坊嘉定十一年令陳夢建建¶
　　(闕/)市在縣西南一十五里¶
小澧市在縣西三十里¶
新安市在縣東南三十里舊名路橋¶
<pb:KR2k0017_WYG_002-22a>¶
于浦市在縣東南六十里¶
夾嶼市在縣東南七十里¶
　　　　天台¶
阜民坊在縣西北六十七步以其面南取阜財之義而¶
　　名¶
保寜坊在西北八十七步¶
崇化坊在縣東南二百三十一步以其通縣學故名¶
利涉坊在縣東南三百一十七步¶
<pb:KR2k0017_WYG_002-22b>¶
　右四坊嘉定七年令丁大榮建¶
惠泉坊在縣南一十步以舊闡法寺井在焉故名舊名¶
　　建平¶
訪真坊在縣西北六十七步以通桐栢路故名舊名集¶
　　賢¶
旌孝坊在縣東南九十七步舊傳溪流夜漲有一嫗憊¶
　　不能逃其稚子縛木以濟之故名舊名孝義¶
鎮安坊在縣東北一百三十步以其近鎮安廟故名舊¶
<pb:KR2k0017_WYG_002-23a>¶
　　名福庭¶
玉京坊在縣西北一百四十八步以其通玉京洞故名¶
　　舊名祥鸞¶
嘉祥坊在縣西南一百八十步舊名靈溪¶
　右六坊嘉定七年令丁大榮重建¶
縣市在縣西南七步¶
飛泉市在縣西二十五里¶
　　　　仙居¶
<pb:KR2k0017_WYG_002-23b>¶
闡科坊在縣南一十步以梅廷瑞中乙科故名¶
狀元坊在縣南一十步以陳正大魁武科故名¶
折桂坊在縣南五十步以吳給事芾兄弟中第故名¶
棣華坊在縣西一百三十步以王孫震兄弟登右科故¶
　　名¶
友于坊在縣西南一百五十步以郭堯卿遜世賞于弟¶
　　故名¶
石井市在縣南一十五里¶
<pb:KR2k0017_WYG_002-24a>¶
石姥市在縣東二十五里¶
田頭市在縣西二十五里¶
白塔市在縣西三十里¶
磻灘市在縣西五十里¶
　　　　寜海¶
振名坊在縣東五步舊名仙隠以尉廨在焉¶
擷英坊在縣東五步舊名濯纓¶
通徳坊在縣西北四十步¶
<pb:KR2k0017_WYG_002-24b>¶
廣度坊在縣東北九十步¶
浄因坊在縣東北一百步¶
集禧坊在縣東南一百一十步¶
徳生坊在縣東北一百三十步河岸舊名魚樂¶
毓秀坊在縣東北一百九十步¶
登俊坊在縣西南二百步以學在焉故名舊名崇儒¶
叢桂坊在縣東南一里¶
朝宗坊在縣東北一里¶
<pb:KR2k0017_WYG_002-25a>¶
港頭市在縣東南一十五里¶
　¶
　¶
　¶
　¶
　¶
　¶
　¶
<pb:KR2k0017_WYG_002-25b>¶
　¶
　¶
　¶
　¶
　¶
　¶
　¶
　赤城志巻二¶
