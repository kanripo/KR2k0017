# -*- mode: mandoku-view; -*-
#+TITLE: 赤城志
#+DATE: 2015-08-24 22:39:18.517374
#+PROPERTY: ID KR2k0017
#+PROPERTY: BASEEDITION WYG    
#+PROPERTY: JUAN 卷二十一
<pb:KR2k0017_WYG_021-1a>¶
欽定四庫全書¶
　赤城志巻二十一　　　　宋　陳耆卿　撰¶
　　山水門三¶
　　　山¶
　　　　天台¶
天台山在縣北三里(自神跡/石起)按陶𢎞景真誥髙一萬八¶
　　千丈周回八百里山有八重四面如一十道志謂¶
　　之頂對三辰或曰當牛女之分上應台宿故曰天¶
<pb:KR2k0017_WYG_021-1b>¶
　　台一曰大小台以石橋大小得名亦號桐栢棲山¶
　　登真隠訣云大小台處五縣中央(五縣謂餘姚句/章臨海天台剡)¶
　　(縣/)顧野王輿地志云天台山一名桐栢衆嶽之最¶
　　秀者也徐靈府記云天台山與桐栢接而少異神¶
　　邕山圖又采浮屠氏說以為閻浮震旦國極東處¶
　　或又號靈越孫綽賦所謂托靈越以正基是也按¶
　　諸書名稱不同惟天台乃其正號餘亦各有㨿獨¶
　　上應台宿之語雖本道書邈不可攷爾魏夫人傳¶
<pb:KR2k0017_WYG_021-2a>¶
　　云天台山下有祠堂方三里乃司命君府其東南¶
　　二門有日月三辰之精光燭洞天抱朴子内篇云¶
　　諸山不可煉金丹以其皆有水石之精惟大華少¶
　　室縉雲羅浮大小台正神主之可以修鍊審此則¶
　　其靈敞詭異出仙入佛為天下偉觀冝哉(孫綽賦序/云天台山)¶
　　(者盖山嶽之神秀也渉海則有方丈蓬萊登陸則/有四明天台皆𤣥聖之所逰化靈仙之所窟宅夫)¶
　　(其峻極之狀嘉祥之美窮山海之瓌富盡人神之/狀䴡矣所以不列於五岳闕載於常典者豈不以)¶
　　(所立㝠奥其路幽逈或倒景於重溟或匿峯於千/嶺始經魑魅之途卒踐無人之境舉世莫能登陟)¶
<pb:KR2k0017_WYG_021-2b>¶
　　(王者莫由禋祀故事絶於常篇名標於竒紀然圖/象之興豈虚也哉非夫遺世翫道絶粒茹芝者焉)¶
　　(能輕舉而宅之非夫逺寄𡨕搜篤信通神者何肯/遥想而存之余所以馳神運思晝詠霄興俛仰之)¶
　　(間若已冄升者也方觧纓絡永託兹嶺不任吟想/之至聊奮藻以散懐  太虚遼邈而無閡運自然)¶
　　(之妙有融而為川瀆結而為山阜嗟台岳之竒挺/寔神明之所扶持䕃牛宿以曜峯託靈越以正基)¶
　　(結根彌於華岱直指髙於九疑應配天於唐典齊/峻極於周詩邈彼絶域幽邃窈窕近者以守見而)¶
　　(不之之者以路絶而莫曉哂夏蟲之疑氷整輕翮/而思矯理無隠而不彰啓二竒以示兆赤城霞起)¶
　　(以建標瀑布飛流以界道觀靈驗而遂徂忽乎吾/之將行仍羽人於丹丘尋不死之福庭茍台嶺之)¶
　　(可攀亦何羡於層城釋域中之常戀暢超然之髙/情披毛褐之森森振金策之鈴鈴披荒榛之蒙蘢)¶
<pb:KR2k0017_WYG_021-3a>¶
　　(陟峭崿之崢嶸濟楢溪而直進落五界而迅征跨/穹窿之懸磴臨萬丈之絶㝠踐莓苔之滑石摶壁)¶
　　(立之翠屏攬樛木之長蘿援葛藟之飛莖雖一冒/於垂堂乃永存乎長生必契誠於幽昧履重險而)¶
　　(逾平既克隮於九折路威夷而脩通恣心目之寥/爽任緩步之從容藉萋萋之芳草䕃落落之長松)¶
　　(覿翔鸞之裔裔聽鳴鳯之嗈嗈過靈溪而一濯疏/煩想於心胷蕩遺塵於旋流發五蓋之逰蒙追羲)¶
　　(農之絶軌躡二老之𤣥蹤陟降信宿迄於仙都䨥/闕雲竦以夾道瓊臺中天而懸居珠閣玲瓏於林)¶
　　(間玉堂隂映於髙隅彤雲斐亹以翼櫺皦日燿晃/於綺䟽八桂森挺以凌霜五芝含秀而晨敷惠風)¶
　　(佇芳於陽林醴泉涌溜於隂渠建木滅景於千尋/琪樹璀璨而垂珠王喬控鶴以沖天應真飛錫以)¶
　　(躡虚騁神轡之揮霍怱出有而入無於是逰覧既/周體靜心間害馬以去世事都損投刄皆虚目牛)¶
<pb:KR2k0017_WYG_021-3b>¶
　　(無全凝思幽巖浩詠長川爾乃羲和亭午逰氣髙/褰法皷琅以振響衆香馥以揚烟肆近天宗爰集)¶
　　(通仙挹以𤣥玉之膏潄以華池之泉散以象外之/說暢以無生之篇悟遣有之不盡覺渉無之有間)¶
　　(冺色空以合跡忽即有而得𤣥釋二名之同出消/一無於三幡恣語樂以終日等寂黙於不言揮萬)¶
　　(象以㝠觀兀同體於自然李白送楊山人詩云客/有思天台東行路超忽濤落浙江秋沙明浦陽月)¶
　　(今逰方厭楚昨夢先歸越且盡秉燭歡無辭凌晨/發我家小阮賢剖竹赤城邉詩人多見重官燭未)¶
　　(曽然興引登山屐情催泛海船石橋如可度携手/弄雲烟又同友人舟行詩云楚臣傷江楓謝客拾)¶
　　(海月懐沙去瀟湘掛席泛溟渤蹇予訪前跡獨往/造窮髪古人不可攀去若浮雲没願言弄倒景從)¶
　　(此煉真骨華頂窺絶㝠蓬壺望超忽不知青春度/但恠緑芳歇空持釣鰲心從此謝魏闕又有天姥)¶
<pb:KR2k0017_WYG_021-4a>¶
　　(吟留别等詩張祐詩云崔嵬海西鎮靈跡傳萬古/羣峯日來朝累累孫氏祖三茅即拳石二室猶塊)¶
　　(土傍洞窟神仙中巖宅龍虎名從乾取象位與坤/作輔鸞鶴自相羣前人空若瞽巉巉割秋碧媧女)¶
　　(徒巧補視聽出塵埃處髙心漸苦纔登招手石肘/底笑天姥仰看華盖尖赤日雲上午奔雷撼深谷)¶
　　(下見山脚雨廻首望四明矗若城一堵昏晨邈千/態恐動非自主控鵠大夢中坐覺身栩栩東溟子)¶
　　(時月却孕元化毋彭蠡不分杯浙江㣲辨縷石梁/屹横架萬紐青壁竪却瞰赤城嶺勢來如刀弩盤)¶
　　(松國清道九里天莫覩穹崇上攢三突兀傍聳五/空崖絶凡路癡立麋與塵邈峻極天門覷深窮地)¶
　　(户金庭路非逺歩徙將欲舉身樂道家流崇儒若/一矩行尋白雲叟禮象登峻宇佛窟繚杉嵐仙壇)¶
　　(半榛莾懸巖與飛瀑險噴難足俯海眼三井通洞/門雙闕拄瓊臺下昏側手足前採乳但造不死鄉)¶
<pb:KR2k0017_WYG_021-4b>¶
　　(前劳何足數僧貫休詩云重疊大古色濛濛花雨/時好峯行恐盡流水語相隨黒壤生紅术黄猿領)¶
　　(白兒因思石橋月曽與道人期陳恬遊山詩云嵩/陽不得到華頂可徘徊當知吾往處自有一天台)¶
赤城山在縣北六里一名燒山又名消山石皆霞色望¶
　　之如雉堞因以為名孫綽賦所謂赤城霞起以建¶
　　標是也山之麓有巖極深廣晉義熈初僧曇猷造¶
　　寺號中巖齊僧慧明復就塑一佛故又名卧佛上¶
　　又有巖二曰結集曰釋籖盖灌頂湛然遺蹟也西¶
　　有玉京洞北有金錢池絶頂有浮屠七級梁岳陽¶
<pb:KR2k0017_WYG_021-5a>¶
　　王妃所建下有曇猷洗腸井大抵皆峭壁不可登¶
　　上有仙人井飛流噴沫冬夏不竭支遁天台山銘¶
　　序云往天台山當由赤城為道而神邕山圖亦以¶
　　此為台山南門石城山為西門徐靈府小録又以¶
　　剡縣金庭觀為北門云¶
瓊臺䨇闕两山自崇道觀西北行二里至元應真人祠¶
　　由真人祠取道仙人蹟經龍潭側凡五里至瓊臺¶
　　轉南三里至䨇闕皆翠壁萬仭森倚相向孫綽賦¶
<pb:KR2k0017_WYG_021-5b>¶
　　所謂䨇闕雲竦以夾道瓊臺中天而危居是也(夏/英)¶
　　(公竦銘云瓊臺峩㠔左右如闕直上相等蘿交蔓/結啓閉雲氣出入日月千里若綫羣峯如屑凌霄)¶
　　(壓海吞呉跨越柳泌題云崖壁盤空大路回白雲/行盡到瓊臺洞門黯黯隂宫閉金闕瞳瞳日殿開)¶
　　(方干詩云積翠千層一徑開遥盤山腹到瓊臺藕/花飄落巖前去桂子流從别洞來石上叢林礙星)¶
　　(斗窓邉瀑布走風雷縱云孤/鶴無留滯定恐烟蘿不放廻)¶
寒石山在縣西北七十里寒山子嘗居之今呼為寒巖¶
　　前有盤石曰宴坐峯上有拊石洞世傳赤城山神¶
　　避曇猷徙居此山宴坐西有石如植笋蘿蔓縈綴¶
<pb:KR2k0017_WYG_021-6a>¶
　　其西有石梁可數尺架两崖間險峻不可陟南有¶
　　泉如屋雷寺僧縻竹綆引之前距山腹一里有道¶
　　人洞轉西二里亂泉釃流巖竇間散若虬髯因號¶
　　龍鬚洞蓋台山絶勝處也臨海記云石室前有立¶
　　石參差五色逺望如綬帶舊傳為綬帶山産石髓¶
　　石脂絶杪有仙人石棺蛻骨尚存嘗有僧就視脛¶
　　骨㡬數尺云(寒山詩云重巖我卜居鳥道絶人迹/庭除何所有白雲抱幽石住兹凡㡬)¶
　　(年屢見春冬易寄語鐘鼎家虗名定無益又云登陟寒/山道寒山路不窮溪長石磊磊澗闊草濛濛苔滑)¶
<pb:KR2k0017_WYG_021-6b>¶
　　(非闗雨松鳴不假風誰/能超世累共坐白雲中)¶
瀑布山在縣西四十里山有瀑布垂流千丈遥望如布¶
　　盖與福聖觀國清寺二瀑為三其山出竒茗(神異/記云)¶
　　(餘姚人虞洪入山採茗遇一道士引三青羊至此/山曰吾丹丘子也聞子善具飲今以茗奉給祈子)¶
　　(他日有甌犠之餘相遺也後/常與家人入山獲大茗焉)¶
覆船山在縣東一十里以狀如覆船故名按神邕山圖¶
　　此台山脚也其上夷坦可三十頃中有三泉冬温¶
　　夏冽以其横㨿縣東舊呼為東横側有古浄池云¶
<pb:KR2k0017_WYG_021-7a>¶
　　(許渾有宿東横山瀬詩云孤舟路漸賖時見碧桃/花溪雨灘聲急巖風樹勢斜獼猴垂弱蔓鸂鶒睡)¶
　　(横槎漫向山林/宿無人識阮家)¶
方瀛山在縣西北二十八里按徐靈府小録云由桐栢¶
　　北上一峯可五里許上有平疇餘十畆間以陂池¶
　　前眺蒼峯後即雲葢峯也長慶中靈府居此寶厯元¶
　　年賜今名¶
蒼山在縣東四十里按神邕山圖云其山凌映桐栢(神/邕)¶
　　(以桐栢在天台極東接寕海/界即非司馬子㣲今置觀處)絶頂睇滄海以其蒼¶
<pb:KR2k0017_WYG_021-7b>¶
　　蒼接漢故名古經云其山鳴吼必有大風雨¶
繫船山在縣東四十里地名南洋舊傳古煎鹽處有石¶
　　盤柱尚存有巨石横亘云海波沃日舟人常繋䌫¶
　　於此然不可攷¶
鳯凰山在縣東一十里孫綽賦所謂覿翔鸞之濟濟聽¶
　　鳴鳯之嗈嗈意即此地也¶
司馬悔山在縣北一十三里天台山後蓋第十六福地¶
　　仙人李明治之¶
<pb:KR2k0017_WYG_021-8a>¶
　(闕/)山在縣西南一十五里舊以狀𩔖盤龍名龍山唐¶
　　天寶中更今名¶
折山在縣東一十六里以崖崿險折故名中有峯屹立¶
　　孤秀舊傳王喬控鶴於此¶
天柱山在縣西九十里南有黄水峯(羅提刑適詩云孤/峯挿太清天柱此)¶
　　(垂名造化功成後乾坤頼不傾夜星千拱/小秋漢一梁横欲問登臨處重梯四面生)¶
大盆山在縣西一百八十里西接東陽南界仙居以遥¶
　　望形如覆盆故名¶
<pb:KR2k0017_WYG_021-8b>¶
鼻山在縣西北一十五里以山形如鼻故名¶
髻山在縣東四十里以其形如髻故名¶
土墻山在縣西四十里以形如繚墻故名¶
峇山在縣西南一十五里¶
甑山在縣西三十里¶
檐山在縣西南三十五里¶
松山在縣東南四十里¶
招賢山在縣東四十五里¶
<pb:KR2k0017_WYG_021-9a>¶
焦山在縣西南六十里¶
雷馬山在縣西九十里¶
華頂峯在縣東北六十里蓋天台第八重最髙處舊傅¶
　　髙一萬丈少晴多晦夏有積雪可觀日之出入中¶
　　有黄金洞絶頂東望滄海彌漫無際俗號望海尖¶
　　下瞰衆山如龍虎蟠踞旗皷布列(闕/)　草木薫郁¶
　　殆非人世僧智顗與司馬承禎嘗宴坐修真焉¶
　　孫綽賦所謂陟降信宿迄乎仙都是也有葛元丹¶
<pb:KR2k0017_WYG_021-9b>¶
　　井王羲之墨池(李紳題云欲向仙峯煉九丹獨瞻/華頂禮真壇石標琪木凌天碧水)¶
　　(掛銀河映日寒天外鶴聲隨絳節洞中雲氣/隠琅玕浮生未有從師路空誦仙經想羽翰)¶
玉霄峯在縣北三十五里洞天宫上重崖疊障松竹葱¶
　　倩且産香茅世號小桐栢焉(茅惟宫後者佳地不/踰丈山中道士多秘)¶
　　(惜之皮日休寄題云青㝠向上玉霄峯元始先生/戴紫蓉曉案瓊文光洞壑夜壇香氣惹杉松閒迎)¶
　　(仙客来為鶴靜噀靈符去是龍子細捫心無偃骨/欲如師去肯相容陸龜蒙詩云天台一萬八千丈)¶
　　(師在浮雲端掩扉永夜秪知星斗大深秋猶見海/山㣲風前㡬降青毛節雪後應披白羽衣南望烟)¶
　　(霞空冄拜欲將/飛魄問靈威)¶
<pb:KR2k0017_WYG_021-10a>¶
五峯在縣北一十里國清寺側其峯有五正北曰八桂¶
　　東北曰靈禽東南曰祥雲西南曰靈芝西北曰映¶
　　霞前有雙澗合流南注大溪舊志云號天下四絶¶
　　之一(按九域志以齊州靈巖潤州棲霞荆州玉泉/并國清為四絶而神邕山圖又有益州定慧)¶
　　(寺初無四絶/之名姑存之)¶
九峯在縣西北一十五里其峯有九按徐靈府小録瀑¶
　　布寺有峯山蓋台山支翰名九壟唐天寶(闕/)年改¶
　　今名王羲之與支道林嘗登焉¶
<pb:KR2k0017_WYG_021-10b>¶
水塏西峯在縣北二十里僧普岸棲止處¶
紫凝峯在縣西南二十五里無相院側舊傳僧智顗誦¶
　　經感紫雲之異故名蓋與瑞龍天柱香爐應澤四¶
　　峯相望均為勝槩¶
大靁峯在縣北二十九里大慈寺主山有蜜蜂洞在其¶
　　東焉¶
九折峯在縣東北三十里僧智顗宴坐立道塲處孫綽¶
　　賦所謂既克濟於九折路威夷而脩通是也¶
<pb:KR2k0017_WYG_021-11a>¶
蓮華峯在縣西北三十五里以狀如蓮華故名¶
通元峯在縣北五十里僧德韶嘗卓庵焉¶
栢香峯在縣北六十里以多栢木故名四望隂崖垂磴¶
　　萬仭¶
列秀峯在縣西北六十里萬年寺西¶
蘆峯在縣西七十里舊傳葛元嘗植蘆於此下有蘆洋¶
　　蘆坑¶
明巖在縣西北七十里舊名暗巖周顯德中更今名巖¶
<pb:KR2k0017_WYG_021-11b>¶
　　前峭壁屹立亦號幽石其下竅宂逶邃日光穿漏¶
　　中有僧全宰棲真洞轉北數歩怪石森然上有两¶
　　峯倒側號合掌巖西有泉蔽崖而下渙若垂箔寺¶
　　僧用竹綆引之從髙下墜號曰水索由其北捫蘿¶
　　而下至重巖盤石品列即三隠嘯詠之地常有光¶
　　如月號石月寒山子詩所謂重巖我卜居鳥道絶¶
　　人跡是也寺東有響巖或云叩之聲鏗然¶
白郎巖在縣西北三十里齊僧普□自遼東憇此有神¶
<pb:KR2k0017_WYG_021-12a>¶
　　號江白郎告曰此吾所居以師有德業推以相奉¶
　　故建寺號白巖唐長慶四年令白餘豐首禱雨焉¶
　　時有異物似龍自穴而出至寶厯初有令冄禱亦¶
　　然(前進士王/展為之記)¶
百丈巖在縣西北二十五里崇道觀西北與瓊臺相望¶
　　峭險束隘四山墻立下為龍湫翠蔓䝉絡水流聲¶
　　潨然盤澗繞麓入為靈溪¶
獅子巖在縣東四十里繫船山北口呀然如獅子故名¶
<pb:KR2k0017_WYG_021-12b>¶
　　下臨小溪險峻不可陟特可仰視有石棺石櫃石¶
　　爐之屬東望有小亭翼然即龍祠¶
翠屏巖在縣南二十五里孫綽賦所謂摶壁立之翠屏¶
　　者是也¶
曹家巖在縣西三里¶
龜巖在縣南五里闡法寺側¶
寶陁巖在縣北二十里¶
捨身巖在縣北五十里石橋庵側¶
<pb:KR2k0017_WYG_021-13a>¶
赤巖在縣西七十里¶
顧儒嶺在縣東南一十五里按輿地志舊名東&KR2192;(魚浪/反)¶
　　有齊顧歡讀書堂後人因以為名今嶺旁有歡溪¶
　　歡墺且有顧姓居之或其苗裔也¶
大小石鎻巖在縣西北一十五里福聖觀西盤摺峭峻¶
八柱嶺在縣北五十里按地理記云天台山有八柱巖¶
　　孫綽賦所謂八柱森挺以凌霜是也¶
察嶺在縣西二十里與金地嶺接蓋漢髙察所隠之處¶
<pb:KR2k0017_WYG_021-13b>¶
　　舊有讀書堂今不存¶
金地嶺在縣西二十里金錢池側一名佛隴峯(見傳/燈録)¶
銀地嶺在縣北三十里即定光所示智顗處(見傳/燈録)¶
杜潭嶺在縣南二十五里與臨海分界¶
黄振嶺在縣東南四十里與臨海分界¶
闗嶺在縣西北四十里與新昌分界¶
筋竹嶺在縣東四十五里與寧海分界¶
伏虎嶺在縣西一十五里¶
<pb:KR2k0017_WYG_021-14a>¶
白水嶺在縣西北二十里¶
黄壇嶺在縣南三十里¶
斜嶺在縣西四十里¶
石壁嶺在縣西四十五里¶
羅公嶺在縣北五十五里¶
盤耒嶺在縣南六十里¶
鎗旗嶺在縣西七十里¶
梅支嶺在縣東八十里¶
<pb:KR2k0017_WYG_021-14b>¶
摘星嶺在縣北一百里¶
玉京洞在縣北七里赤城山右蓋第六洞天茅司命所¶
　　治或號太上玉清天或號玉真清平天或號上清¶
　　玉平天按道書云天尊在元都玉京山說法令衆¶
　　仙居此又㑹稽記云赤城山有玉室璿臺許邁嘗¶
　　居之因與王羲之書云自天台山至臨海多有金¶
　　臺玉室仙人芝草赤城事實又載晋栢碩因馳獵¶
　　深入見其中有名花異草香氣不凢又徐靈府小¶
<pb:KR2k0017_WYG_021-15a>¶
　　録云其下别有洞臺方二百里魏夫人所治南馳¶
　　縉雲北接四明東距溟渤西通剡川中有日月三¶
　　辰瑶花芝草自晉宋梁隋暨唐天寶嘗望秩焉國¶
　　朝咸平天聖中投金龍玉簡頃嵗為人竊去今堙¶
　　塞不全矣側有道人洞其中二石穴險不可躋(余/爽)¶
　　(詩云羽駕歸来洞已扄洞門深鎻讀殘經瓊臺一/覺仙都夢不覺松根長茯苓半山松栢散天聲芝)¶
　　(盖當年憇赤城我是上皇芸閣吏玉京應有舊題/名東臨滄海宴羣仙悞入桃源小洞天一局殘棊)¶
　　(消㡬刻老龍/鬚甲巳蒼然)¶
<pb:KR2k0017_WYG_021-15b>¶
劉阮洞在縣西北二十里先是漢永平中有劉晨阮肇¶
　　入山採藥失道見桃實食之覺身輕行數里至溪¶
　　滸有二女方笄笑迎以歸留半載謝去至家子孫¶
　　巳七世矣(見續齊/諧記)國朝景祐中僧明照亦因採藥¶
　　見金橋跨水有二女戱水上恍然如故事焉乃䟽¶
　　鑿為亭植桃紛擁令鄭至道為即景物之勝隨處¶
　　命名時人争為賦詩今舊觀湮没惟亭存(鄭記云/劉阮洞)¶
　　(其傳乆矣余竊邑於此訪於故老往往不知其所/在比按圖得之以詢護國寺僧介豐乃曰洞居寺)¶
<pb:KR2k0017_WYG_021-16a>¶
　　(之東北二里斜行山谷隠於榛莾間人迹罕及景/祐中先師明照大師嘗採藥見金橋跨水光彩眩)¶
　　(目二女未笄戱於水上如劉阮所見此水仙之洞/府也元祐二年春廼鑿山開道立亭於其上環亭)¶
　　(夾道植桃數百本所以追遺迹續故事也越明年/三月十日丁丑寺僧報桃花盛開并以其景物之)¶
　　(盛求名焉余率縣尉縉雲郭儀彦文監征開封曹/□得之来逰而黄巖縣主簿西安王沔之彦楚與)¶
　　(其弟宣德郎知金華縣事漢之彦昭繼至乃相與/幅巾杖藜徜徉行歌沿澗而上觀渌波之漣漪聽)¶
　　(寒音之潺湲㣲風過之餘韻清逺飄飄然猶鏘佩/環而朝玉闕也遂名之曰鳴玉澗澗之東有塢植)¶
　　(桃數畦花光射日落英繽紛㸃綴芳草流紅縹緲/隨水而下此昔人食桃輕舉之地也遂名之曰桃)¶
　　(花塢自塢以北行數百歩攅峯疊翠左右迴擁中/有澗流隨山曲折而遊人之道從之及水窮而道)¶
<pb:KR2k0017_WYG_021-16b>¶
　　(盡則有潭清澈淵澄可鍳毛髪羣山倒影浮碧摇/蕩中有洞門潜通山底其深不測雖滛霖暴注而)¶
　　(不盈大旱焦山而不涸此寺僧見金橋之地也遂/名之曰金橋潭潭之南滸水淺見沙中有盤石三)¶
　　(不沒者數寸可坐以飲自上流盃盤隨流蕩漾必/經三石之間俯而惙之如在几案此羣仙㑹飲之)¶
　　(地也遂名之曰㑹仙石㨿石之端仰而視之三峯/鼎峙峻極雲漢寒光襲人虚碧相映危崖蕩花紅)¶
　　(雨散亂其東峯則孤危峭拔儀狀竒偉上有雙石/如綰鬟䯻遂名之曰雙女峯其西峯則壁立千尋)¶
　　(上連巨嶽朝陽方升先得清照遂名之曰迎陽峯/其中峯則居中處焉以䨇女迎陽為之輔翼羣山)¶
　　(之翠合而有之遂名之曰合翠峯三峯之間林麓/踈廣草石瑰異左連瓊臺䨇闕之山右接石橋合)¶
　　(澗之水採芝茹木擷翠佩芳杖屨輕而白雲隨笑/語髙而山谷應脩然而往直欲跨䨇鳬御清風逍)¶
<pb:KR2k0017_WYG_021-17a>¶
　　(遥乎不死之鄉而不知塵境之卑蹙渉世之有累/也遂名之曰迷仙塢自塢以出至於迎陽峯之下)¶
　　(有石偃於山腹廣袤數丈寺僧因石址結亭於其/上畫桷雕楹翬飛鳥革前臨清泚瓦影浮動魚跳)¶
　　(圓波光弄樽爼浮盃之迹顧指在目遂名之曰浮/盃亭是日也天氣清明東風和暢巖端過雨踈雲)¶
　　(留日余與諸君携茵席挈壺觴上登崔嵬下弄清/淺流觴藉草惟興所適山殽野䔩具於臨時膾靈)¶
　　(溪之鱗茹金庭之蕨無備具之勞也掛衣長松落/㡌幽石帶慵則披衣履倦則跣足觧巾漉酒玉山)¶
　　(自頺無衣冠之束也意所欲飲命樽注之一引而/盡量窮則止無鍾皷之節也酒酣浩歌聲振林木)¶
　　(音無宫商唯意所發樵夫牧厮為之捫髙崖履危/石荷柯倚䇿而視之彼烏知其非劉氏之子阮氏)¶
　　(之孫厭洞府之未廣而復為山間之逰乎既而夕/陽西傾暮烟四塞洞天之景恍若失之於是尋雲)¶
<pb:KR2k0017_WYG_021-17b>¶
　　(路騁歸驂松月照人金影破碎遥聞鷄犬乃悟人/間諸君皆懅然而驚相顧而語疑夫陵谷之更變)¶
　　(而子孫之遷易也時郭彦文立馬謂余言曰數千/百年湮没之迹自公發之今日勝逰之樂可無文)¶
　　(以紀之乎余病夫山水清而文辭俗景物冨而才/思窮不能盡洞中之幽趣固辭而不獲免乃書其)¶
　　(所見之實以塞来命若夫冩難名之象發不盡之/意則諸君之新辭雅詠在焉非余所能道也元稹)¶
　　(題劉阮妻二首云仙洞千年一度開等閒偷入又/偷回桃花飛盡秋風起何處消沉去不来芙蓉脂)¶
　　(肉緑雲□罨盡樓臺青黛山千樹桃花萬年藥不/知何事憶人間曹唐題云樹入天台石路新雲和)¶
　　(草净逈無塵烟霞不省生前事水木空疑夢後身/往往鷄鳴巖下月時時犬吠洞中春不知此地歸)¶
　　(何處湏就桃源問王人晁公為題云桃花開/巳繁溪水濺濺去不見持盃人自嘆来何暮)¶
<pb:KR2k0017_WYG_021-18a>¶
丹霞小洞在縣西北一十五里福聖觀東北舊傳葛元¶
　　錬丹於此有仙人拍手巖唐刺史柳泌於此修藥¶
　　今天台觀其所止也¶
石橋在縣北五十里即五百應真之境相傳為方廣寺¶
　　有石梁架兩崖間龍形龜背廣不盈咫其上䨇澗¶
　　合流洩為瀑布西流出剡中梁既峭危且多莓苔¶
　　甚滑下臨絶澗過者目眩心悸昔僧曇猷欲度梁¶
　　訪方廣忽有石如屏梗之舊號蒸餅峯孫綽賦所¶
<pb:KR2k0017_WYG_021-18b>¶
　　謂踐莓苔之滑石搏壁立之翠屏是也凢往來人¶
　　供茗乳花效應或寶炬金雀靈蹤梵響接於見聞¶
　　石鏬有木𤓰尤異華時青蛇盤紏枝榦至實落供¶
　　大士乃去人目為護聖𤓰(夏英公竦銘云山壤厭/靈融結推功穹隆石梁)¶
　　(飛雲架空埀流下激絶岸旁通烟華溟濛矯矯翔/龍朝日曈曨蜿蜿騰虹願接天孫以助登封趙清)¶
　　(献抃詩云曉登山閣一爐香瞻企神僧謁上方人/度石橋何所畏如来元是世津梁  楊蟠詩云金)¶
　　(毫五百㡬龍尊隠隠香山聖迹存方廣寺開無俗/路優曇花現有靈根一峯突岸臨天壁闕澗淙橋)¶
　　(透石門今日不將心洗盡更從何處覔真源杉孫/何詩云六月巖崖似九秋興公辭賦好淹留  松)¶
<pb:KR2k0017_WYG_021-19a>¶
　　(迤邐連華頂鐘磬依稀近沃洲枕水古碑卿相撰/拂雲新刹帝皇修髙僧盡觧飛金錫誰是當年白)¶
　　(道猷靈姚孳詩云萬沠鏗鍧走電車跨巖蚴蟉玉/虹斜  禽飛下傳消息五百甌中結茗花  趙湘)¶
　　(詩云白石峯猶在横橋一徑㣲多年無客過落日/有雲歸水净苔生髪山寒樹著衣如何方廣寺千)¶
　　(古去/人稀)¶
斷橋在縣北七十里自石橋沿澗行可十五里至此一¶
　　石中斷因以為名即所謂小橋是也舊傳羅漢所¶
　　居之境下臨危澗亂石棊布行者十歩九跌雖邑¶
　　人亦罕至云¶
<pb:KR2k0017_WYG_021-19b>¶
坐禪石在慈雲寺東舊傳有夀禪師者宴坐於此¶
鷄籠石在縣東南八里¶
抛陀石在縣西一十五里¶
　¶
　¶
　¶
　¶
　赤城志巻二十一¶
