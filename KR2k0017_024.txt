# -*- mode: mandoku-view; -*-
#+TITLE: 赤城志
#+DATE: 2015-08-24 22:39:18.575549
#+PROPERTY: ID KR2k0017
#+PROPERTY: BASEEDITION WYG    
#+PROPERTY: JUAN 卷二十四
<pb:KR2k0017_WYG_024-1a>¶
欽定四庫全書¶
　赤城志巻二十四　　　　宋　陳耆卿　撰¶
　　山水門六¶
　　　水¶
　　　　黄巖¶
永寧江源出縣西北三百四十里按舊志有大小二源¶
　　大源出塵山東南流廣一十五里二百一十里至¶
　　左溪村小源出黄巖山東北流廣五歩一百里至¶
<pb:KR2k0017_WYG_024-1b>¶
　　大溪與大源合然平淺不通舟又東流三十里至¶
　　官奥村無灘磧直下永寧江廣逾百歩又東流一¶
　　百里從縣北過三十五里㑹臨海縣海口入於海¶
　　從源至海水程四百八十里寰宇記稱東山北臨¶
　　永寧江謝靈運嘗登焉(運靈有望海詩云開春献/初歲白日出悠悠蕩志將)¶
　　(愉樂瞰海庶忘憂策馬歩蘭臯緤鞚息椒丘採蕙/遵大薄搴若履長洲白華縞陽林紫翹曄春流非)¶
　　(徒不弭忘覽物情彌遒萱蘇始無慰寂寞終可求/  陳與義詩云宴坐風前衝雨急黄巖縣𠂻借舟)¶
　　(遲百年癡黠不相補萬事悲懽豈可期莽莽滄波/兼宿霧紛紛白鷺落山陂只應江海淒涼地欠我)¶
<pb:KR2k0017_WYG_024-2a>¶
　　(臨風一/賦詩)¶
縣河在縣郭由官河東出支而為流者五深廣眎官河¶
　　出慶善坊者(舊大/寺巷)至寺門而斷出叢桂坊者半民¶
　　居而斷出孝行坊者踰華嚴閣西而斷出奎文坊¶
　　者則入前洋而西逹於浦惟出景賢坊者處五河¶
　　之中過錢家橋而北直郟家橋永寧橋分為别流¶
　　西匯於城隍祠下則經於縣治之前又北抵於夀¶
　　寧坊則經於縣治之後復南流與縣前河接環抱¶
<pb:KR2k0017_WYG_024-2b>¶
　　縣圃西㑹於洪家巷以逹於江¶
官河在縣東南一里自南浮橋南流至嶠嶺一百三十¶
　　里陸程九十里廣一百五十歩又别為九河各二¶
　　十里支為九百三十六涇以丈記者七十五萬分¶
　　為二百餘埭其名不可殫紀綿亘靈山馴雉飛鳬¶
　　繁昌太平仁風三童永寧八鄉溉田七十一萬有¶
　　竒舊建閘一十有一以時啓閉其𨽻仁風者曰常¶
　　豐清混斗門𨽻飛鳬者曰交龍𨽻靈山者曰鮑家¶
<pb:KR2k0017_WYG_024-3a>¶
　　歩長浦𨽻繁昌者曰周洋回浦永豐黄望金青其¶
　　區畫之詳昉於元祐中羅提刑適廣於淳熈中勾¶
　　提舉昌㤗既而李謙李大性踵將使指又重修焉¶
　　役大費鉅至煩朝廷撥封樁降度牒以附益之規¶
　　模閎逺矣(彭殿撰椿/年為之記)¶
黄巖溪在縣西一百里源出黄巖山前所謂小源者也¶
　　其濵有黄石五區如相拱揖云(孫應時詩云得雨/溪聲壯終風雲氣)¶
　　(多山花依翠竹灘石亂寒莎樵父谷中出/牧兒牛背歌逢人問塵世擾擾意如何)¶
<pb:KR2k0017_WYG_024-3b>¶
三童溪在縣西南三十里源出三童山東流一十八里¶
　　入永寧江¶
日溪在縣西六十里古號新城西北有小谷曰金玉彎¶
横溪在縣南九十里¶
白龍潭在縣東一十里方巖其穴有三大僅如甕常有¶
　　雲氣罩之居人見龍出入因其色白故以名潭嘉¶
　　祐初禱雨未騐夜分有大呼於野者曰龍巳居西¶
　　矣旦以䟽投西潭一蛇躍出烈日飛雪繼之以雨¶
<pb:KR2k0017_WYG_024-4a>¶
　　歲大稔¶
白塔潭在縣南四十五里土人常見龍出入舊傳潭在¶
　　山頂廣不盈尺牧童續蔓墜石累十數莫能測俄¶
　　大雷雨羣兒驚走翌日過之已失潭所矣嘉定十¶
　　一年里人禱之巖鏬水流如線忽有小鼈從旁竅¶
　　出盛之以歸既而大雨¶
方山潭在縣南一十七里一名金鵝俗傳舊在吉墺山¶
　　有金鵝自潭飛出逾五里止於方山隅竟夕風雨¶
<pb:KR2k0017_WYG_024-4b>¶
　　雷震旦視則為湫矣¶
霧露潭在縣東南二十里下有泓水深僅尺許每欲雨¶
　　則雲氣直升或如靄霧紛凝則數日方雨¶
雙魚潭在縣西南三十里砂歩佛嶺俗傳有雙魚各尺¶
　　餘金色從溪逆上漁人網之不得竟入石巖下有¶
　　一小坑湧水成潭每禱輙應¶
湖師潭在縣南三十里舊傳有巫家女嘗浣紗溪上為¶
　　龍捲去其屍乆不出後有漁人云見一女乘龍自¶
<pb:KR2k0017_WYG_024-5a>¶
　　南海升天遂以名潭每欲雨則有雲霧¶
畫潭在縣西五十里山如餅爐潭居底旁無通蹊將詣¶
　　潭必從上而下嘉定八年不雨權令陳逵將投鐡¶
　　簡而雷發潭中有五色雲出焉俄大風雨¶
赤頰潭在縣西五十里亂山中龍出入必大風雨故近¶
　　山無居人旁有大木皆無膚葉父老言有龍黒身¶
　　而赤頰遂以名潭¶
晉源潭在縣南八十里百丈巖側相距一澗水常洶湧¶
<pb:KR2k0017_WYG_024-5b>¶
　　中有巨石如斗欲詣潭則俯循牛背以度歲旱致¶
　　禱或雷聲發於潭底則大雨隨之¶
柵眉潭在縣西九十里栢都洞南恠石壁立過者悚慄¶
　　年豐則有雲氣覆其上雖炎日中不散歉則否¶
三井潭在縣南九十里穴恠石上龍出入則雲氣蓊然¶
　　又縣西北一十五里地名錢本坑下有井如品字¶
　　亦號三井潭¶
藏雪潭在縣西北一十里即鳴山之鳴川潭舊傳五六¶
<pb:KR2k0017_WYG_024-6a>¶
　　月間積雪不消遂更今名¶
米篩浪潭在縣西五十里四面多恠巖雖無風而水常¶
　　有浪如米篩紋云¶
聖巖潭在縣西六十里日溪側有瀑布自北山注潭中¶
　　上有石可宴坐¶
靈龜潭在縣西六十五里(求仲弓詩云江潮雖濶多罾/網幽澗清虚且勉旃待我功)¶
　　(成買雙鶴歸来/伴汝一千年)¶
樓﨑潭在縣南七十里每欲雨則雲遶半山土人謂樓¶
<pb:KR2k0017_WYG_024-6b>¶
　　﨑尖褁㡌云¶
寒坑潭在縣西一百三十里兩崖夾山為澗時有黒風¶
　　自潭出每禱乘木筏以入㣲不謹則有驚怪¶
靈巖潭在縣北一十里靈巖下¶
戚五娘潭在縣西北一十里¶
横山潭在縣西北一十五里¶
岱石潭在縣西南一十七里石大人山側¶
望海尖潭在縣西三里靈石山北巔¶
<pb:KR2k0017_WYG_024-7a>¶
夏烏潭在縣西南六十里夏烏山側¶
圎巖潭在縣東南一百二十里松門山¶
天賜湖在縣東南五十里阻浪山下水極清泚歲旱溉¶
　　田千頃故老相傳以為不假浚鑿天實賜之¶
横湖在縣東南八十里百丈巖下凡東南溪流三十有¶
　　六皆㑹焉¶
消湖在縣東南九十里五龍山北¶
溪口湖在縣南一百一十里源出王城山東北流入浦¶
<pb:KR2k0017_WYG_024-7b>¶
茭池在縣南三里中有石塔泉與鉄米篩井通僧浄真¶
　　溝之入市今塞矣¶
大澤塘在縣西北四十里瑞巖山上僧慈保即一大壑¶
　　為之下絫石上築以土旁為十門分數道以逹於¶
　　田(錢叅政端禮題云塵纓乆欲濯滄浪今日来逰/大澤塘水似我心心似水更無一事可商量)¶
石井在縣西九十里栢都洞下上有石穴如舊圎而深¶
　　雖刋鑿之巧不如也水自山流注旱澇如一一日¶
　　牧童續蔓墜石探之莫測其深有木葉墮其中旋¶
<pb:KR2k0017_WYG_024-8a>¶
　　自其南龍湫流出意其下相通云¶
常樂寺井在佛殿前大旱不枯慶元二年大雨溪溢水¶
　　及寺半壁忽於井處作大盤渦撮水入焉湏臾見¶
　　平地¶
鐵米篩井在縣東三里九峰寺南源自山出其行如溝¶
　　入井處僧以鐵忩限之故名米篩邑人皆汲焉令¶
　　常濬孫榜曰不竭泉且亭其上¶
魯神井有三在縣東五里魯神廟側一在神像下不可汲¶
<pb:KR2k0017_WYG_024-8b>¶
　　二在廟後回環皆巨木葉墜獨不入井中人以為¶
　　異¶
委羽井在縣南五里洞南百歩深不二尺旱澇不損益¶
　　其味甘尤冝釀酒¶
甘露井在縣西八十里浮山寺舊傳有西僧講仁王經¶
　　而甘露降故名泉宜造茶¶
古漩井在縣南三十五里平陸中¶
鎮頭山井在縣東南五十五里清可見底味尤甘¶
<pb:KR2k0017_WYG_024-9a>¶
水簾在縣東八里箕巖側派流甚廣以其飛㵼如簾故¶
　　名¶
滴水灣在縣北一十里自馬鞍山滴水成灣甘潔可愛¶
東監水在縣東南五十里自監山東流一十里僅勝十¶
　　石舟又一十五里入官河¶
水眼在縣東南五十里泥奥山下廣僅如盆深不滿三¶
　　尺大旱時隨汲隨滿人頗異¶
滴滴泉在縣西北四十里瑞巖舊傳有如意道人者居¶
<pb:KR2k0017_WYG_024-9b>¶
　　之嘗絶糧神氣不减庵前有泉泓潔可愛令王然¶
　　作頌有庵前滴滴泓泉水流出心源嗣祖風之句¶
　　遂取以名¶
智者泉在明覺院非溪非井但於叢林根有小竅挿以¶
　　筠筒引至石槽晝夜㸃滴不絶上槽既溢流及下¶
　　槽其水僅供緇流一日之用無餘無欠¶
　　　　天台¶
大溪在縣西南五十歩源出婺州東陽縣以其受始豐¶
<pb:KR2k0017_WYG_024-10a>¶
　　天台桐栢之水故名順流而下凡一百一十七里¶
　　至州¶
始豐溪在縣西南百歩源出大盆山東溪一百八十里¶
　　與天台桐栢二水合始入大溪¶
青溪在縣西五里源出天台山南流至桐栢又南流三¶
　　里經三井下流為瀑布方南入大溪按謝靈運登¶
　　臨海嶠詩云旦發青溪隂唐𤣥宗送司馬承禎¶
　　詩云青溪祖逸人皆作青字俗呼為清者誤¶
<pb:KR2k0017_WYG_024-10b>¶
楢溪在縣東二十里孫綽賦所謂濟楢溪而直進是也¶
　　杜甫詩亦云飢拾楢溪橡徐靈府記注云楢溪源¶
　　出華頂從鳯凰山東南流入溪則得名舊矣或又¶
　　名歡溪齊顧歡嘗居焉¶
靈溪在縣西北一十五里福聖觀前孫綽賦所謂瀑布¶
　　飛流以界道過靈溪而一濯是也今縣東二十里¶
　　亦有靈溪盖其名適𩔖云¶
乾溪在縣南一十五里舊傳僧曇猷訪赤城有一媪與¶
<pb:KR2k0017_WYG_024-11a>¶
　　之語神怒投媪於淵猷飛鍚救之其溪立涸故以¶
　　為名¶
神迹溪在縣東北五里與國清溪共流至神迹廟分支¶
　　一入臨川橋一入孝義橋¶
左溪在縣西三十里夀昌路上與闗嶺接委蛇曲折凢¶
　　七十里至大溪¶
福溪在縣北四十里按晋束晳啟蒙記注天台山去人¶
　　不逺路經福溪水險而清盖是時已有此名矣¶
<pb:KR2k0017_WYG_024-11b>¶
折溪在縣東北五里舊經作浙溪¶
國清溪在縣西北一十里流九里入大溪¶
玉女溪在縣西北二十五里桐栢觀前¶
界溪在縣東四十里一名介溪¶
羅木溪在縣北六十里羅公嶺東南¶
水母溪在縣北一百里摘星嶺南¶
赤城溪在縣西北五里入大溪¶
南㠗溪在縣西北七里¶
<pb:KR2k0017_WYG_024-12a>¶
響山溪在縣東一十五里¶
幽溪在縣東北二十里浄明院前¶
闗嶺溪在縣西四十里¶
惠濟潭在石梁下嘉泰初禱雨現異黿四年夏雷雨涌¶
　　出金銀藏錢圎徑六寸餘文曰太平通寶實太宗¶
　　朝賜以鎮潭者側有佇真亭¶
百丈潭在瓊臺雙闕間翠蔓蒙絡水聲潨然盤澗繞麓¶
　　入為雲溪云¶
<pb:KR2k0017_WYG_024-12b>¶
靈澤潭在縣東四十里舊名蒼山三潭列其下深廣瑩¶
　　徹其龍最靈嘉泰元年禱雨現異蛇¶
石蟬潭在縣東五十里小溪亂石中水深無底其靈眎¶
　　靈澤潭¶
金橋潭在縣西北一十五里水清徹可鑒旱澇不損益¶
深坑潭在縣南二十五里筋竹嶺側¶
瀑布潭在縣西南三十五里無相院側一名戲龍¶
河𦙍潭在縣西七十里下上雲雨土人敬事之¶
<pb:KR2k0017_WYG_024-13a>¶
雷馬潭在縣西九十里雷馬山上¶
鼻山潭在縣西一十五里¶
莫婆潭在縣北一十五里¶
丹霞潭在縣西北二十里¶
翠屏潭在縣南三十里¶
泉湖在縣西五十里(茅君傳云霍林司命治赤城玉洞/之府齊永明中忽冇羣鵠從西北)¶
　　(來下集霍門溪谷填塞彌蔓數里多所蹹籍狀如/為物所驚一夕退飛向西北去殆是赤城上都泉)¶
　　(湖中/物也)¶
<pb:KR2k0017_WYG_024-13b>¶
始豐湖在縣南四十歩今為大溪水衝壊併為一矣¶
降真塘在縣北二十里徐靈府記云桐栢觀前一里石¶
　　壇前有塘名降真中植荷荇今自塘一里出洞門¶
　　西峯即王真君壇也¶
三井在縣北二十里昭慶院東唐時嘗遣使投金龍白¶
　　璧舊傳為尼所觸一井自塞其二深不可測每春¶
　　夏時雨則衆流灌注激湧雷吼或云通海又云海¶
　　眼李郢詩所謂三井應潮通海浪是也咸平中醮¶
<pb:KR2k0017_WYG_024-14a>¶
　　祭投龍(夏英公竦銘云石鏬山半三井如鑿員不/可規深不可度亂澗四入飛流外落墜石)¶
　　(不盈驕陽不涸冷激松檜碧混崖崿山/靈所衛神物攸托簫鼔一鳴雷雨偕作)¶
湧泉在縣西一十五里¶
巖泉在縣北六十里¶
龍鬚泉在縣西七十里龍鬚洞口以其噴薄如龍鬚之¶
　　布故名¶
　¶
　¶
<pb:KR2k0017_WYG_024-14b>¶
　¶
　¶
　¶
　¶
　¶
　¶
　¶
　赤城志巻二十四¶
