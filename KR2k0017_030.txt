# -*- mode: mandoku-view; -*-
#+TITLE: 赤城志
#+DATE: 2015-08-24 22:39:18.688163
#+PROPERTY: ID KR2k0017
#+PROPERTY: BASEEDITION WYG    
#+PROPERTY: JUAN 卷三十
<pb:KR2k0017_WYG_030-1a>¶
欽定四庫全書¶
　赤城志巻三十　　　　　宋　陳耆卿　撰¶
　　寺觀門四¶
　　　宫觀¶
　　　　州¶
天慶觀在州東北一里一百步面挹雙峯背負重崗號¶
　　城闉勝地舊為白鶴觀按尤守袤昊天殿記未詳¶
　　建立嵗月夏英公竦三官堂碑云因茅盈駕鶴上¶
<pb:KR2k0017_WYG_030-1b>¶
　　仙故名然按杜光庭靈驗記云天皇東封鶴集其¶
　　壇俾諸州為老子築宫號以白鶴陳師道詩話亦¶
　　曰唐髙宗東封有鶴下焉乃詔諸州為老子築宫¶
　　以白鶴為名此建觀之始夏說誤也後廢至開元¶
　　中獲天寳度人經建天寳臺(扁榜乃徐浩書上有/銅鐘開元十二年所)¶
　　(鑄/)復建觀榜曰開元天寳中鑄銅老子像晉天福¶
　　五年道士黄永乾居之國朝大中祥符元年更名¶
　　䕶國先是景徳五年已丑左承天門天書降戊辰¶
<pb:KR2k0017_WYG_030-2a>¶
　　改元大中祥符以其日為天慶節二年詔東京建¶
　　昭應宫天下建天慶觀且加九天司命尊號曰保¶
　　生天尊五年十月二十四日天尊降延恩殿(按應/天降)¶
　　(落碑上親奉聖言吾人皇九人中一人也是趙之/始祖有功扵世再降乃軒轅皇帝凡世所知少典)¶
　　(之子非也吾於後唐時奉/玉皇命典趙族已百年矣)詔以其日為降聖節剏¶
　　聖祖殿賜金寳牌以玉清昭應宫成天尊萬夀金¶
　　寳為文政和六年剏昊天殿淳熙四年錢參政端¶
　　禮復新之(聖祖殿前有兩鉅松甚怪世傳茯苓産/其下又道士壁間有范子氓所繪牛及)¶
<pb:KR2k0017_WYG_030-2b>¶
　　(林禽人傳/其妙云)¶
栖霞宫在州西北二百六十步舊名白雲菴唐中和中¶
　　建道士王乾符朱霄外主之霄外以道術為錢忠¶
　　懿王所知遂葺庵為觀與天慶觀號東西二宫國¶
　　朝淳化中頒宸翰大中祥符中賜今額元豐三年¶
　　建嶽殿于其西有五嶽真形圖在焉(僧長吉詩云/龍虎丹砂煉)¶
　　(已成方瞳緑髪仙骨輕石床半醉海月冷芝軒長/嘯天風清時泛緑觥陪俠客終騎赤鯉歸蓬瀛朝)¶
　　(□相訪惜迴馭屢/奏瑶琴太古聲)¶
<pb:KR2k0017_WYG_030-3a>¶
　　　　臨海¶
棲貞觀在縣南三十里舊名葢竹葢許邁故居晉時建¶
　　舊在山外有石室登霞臺葛元禮斗壇卧龍墠隋¶
　　大業中廢國朝政和八年重建宣和元年改今額¶
　　淳熙八年唐守仲友徙今地¶
丹丘觀在縣西北三十里舊名成徳梁時建隋大業中¶
　　廢國朝政和八年重建改今額¶
燈壇觀在縣西南六十里按舊經云晉陶𢎞景結廬于¶
<pb:KR2k0017_WYG_030-3b>¶
　　此後以為觀隋大業中廢¶
龍興觀在縣東北三里唐神龍元年建(沈佺期/為之記)後廢¶
景星觀在縣南一里唐乾元中建後廢¶
　　　　黄巖¶
定光觀在縣西北一里舊名龍光吳黄武中建(一傳朱/霄外建)¶
　　初觀北江流渾翳中一潭獨澄泚有龍居之時亢¶
　　旱忽水自潭湧赤光燭天故名其潭曰龍光因以¶
　　名觀赤烏中改今額前有二池葛元嘗以其一煉¶
<pb:KR2k0017_WYG_030-4a>¶
　　丹水特清旱不枯涸每有靈恠蕩激而起其波髙¶
　　文餘¶
集真觀在縣南四十五里白峯山下紹興中劚地得石¶
　　鐫集真二字故以為名¶
　　　　天台¶
桐栢崇道觀在縣西北二十五里舊名桐栢唐景雲二¶
　　年為司馬承禎建回環有九峯(玉女卧龍紫霄/翠㣲玉泉蓮華)¶
　　(華林香/琳玉霄)自福聖觀北盤折而上至洞門長松夾道¶
<pb:KR2k0017_WYG_030-4b>¶
　　孫綽賦所謂䕃落落之長松是也吳赤烏二年葛¶
　　元即此煉丹今有朝斗壇洎承禎所建堂有雲五¶
　　色因禁封内四十里毋得樵採又傳承禎所居¶
　　黄雲常覆其上故有黄雲堂元晨壇(自頌云堂號/黄雲俯䕃真)¶
　　(炁壇名元晨/仰窺清景)鍊形室鳯軫臺朝真龍章閣又有衆¶
　　妙臺(盖以篆𨽻八方三體寫道/徳經於巨幢置臺上故云)臺下有醴泉後皆¶
　　蕪廢太和咸通中道士徐靈府葉藏質新之梁開¶
　　平中改觀為宫有錢忠懿王所賜金銀字經二百¶
<pb:KR2k0017_WYG_030-5a>¶
　　函及銅三清像(忠懿自為記夏英/公竦亦有經藏記)周廣順二年朱¶
　　霄外建藏殿國朝大中祥符元年改今額政和六¶
　　年建元命殿又有御書閣閟三朝宸翰及髙宗所¶
　　臨晉唐帖閣今不存紹興二十二年楊和王存中¶
　　重建三清殿曹開府勛建三門曹又於觀北結庵¶
　　賜號沖嗇云(唐崔尚碑云天台也桐栢也代謂之/天台真謂之桐栢此兩者同體而異)¶
　　(名同契乎𤣥道無不在夫如是亦奚必是桐栢耶/非桐栢耶因斯而談則無是是無非非矣而稽古)¶
　　(者言之桐栢山髙萬八千丈周旋八百里其山八/重四面如一中有洞天號金庭宫即右弼王喬子)¶
<pb:KR2k0017_WYG_030-5b>¶
　　(晉之所處也是之謂不死之福鄉養貞之靈境故/立觀有初强名桐栢焉耳古觀荒廢則巳久矣故)¶
　　(老相傳云昔葛仙公始居此地而後有道之士往/往因之壇址五六厥迹猶在洎乎我唐有司馬鍊)¶
　　(師居焉景雲中天子布命于下新作桐栢觀盖以/光昭我元元之丕烈係綏我國家之永祉者也夫)¶
　　(其髙居八重之一俯臨千仞之餘背隂嚮陽審曲/面勢東西數百步南北亦如之連山峩峩四野皆)¶
　　(碧茂木欝欝四時並青大岩之前横嶺之上雙峯/如闕中天豁開長澗南㵼諸泉合潄一道瀑市百)¶
　　(丈垂流望之雪飛聽之風起石梁翠屏可倚也琪/木珠條可攀也仙花靈草春秋競發幽鳥清猿晨)¶
　　(暮合響信足賞也始豐南走雲嶂間起剡川北通/煙岑相接東則亞入凔海不逺蓬萊西則浩然長)¶
　　(山無復人境摠括奥秘欝為秀絶苞元氣以混成/鎮垕地而安静非夫神與仙宅仙得神營其孰能)¶
<pb:KR2k0017_WYG_030-6a>¶
　　(致斯哉故初營天尊之堂畫日有雲五色浮靄其/上三井投龍之所時有異雲氣入堂復出者三書)¶
　　(之者記祥也然后為虚室以鑿户起層臺而絫土/經之殖之成之翼之綴日月以為光籠雲霞以為)¶
　　(色花散金地香通元極貞侣好道是遊斯息㣲我/鍊師孰能興之鍊師名承禎一名子微號曰天)¶
　　(台白雲河内温人晉宣帝弟太常道之後祖晟仕/隋為親侍大都督父仁㝡唐興為朝散大夫襄州)¶
　　(長史名賢之家奕代清徳慶靈之地生此仙才以/為服冕乗軒者寵患吾身也擊鐘陳鼎者味爽人)¶
　　(口也遂乃捐公侯之業學神仙之事科籙教戒博/綜無所遺窈㝠夷希㣲妙詎可識無思無為不飲)¶
　　(不食仰之彌峻巍乎其若山挹之彌深湛乎其若/海夫其通才練識瞻學多聞翰墨之工文章之美)¶
　　(皆忘其所能也鍊師藴廣成之徳睿宗繼黄軒之/明齋虚而求將倚國政侃侃然不可得而動也我)¶
<pb:KR2k0017_WYG_030-6b>¶
　　(皇孝思維則以道理國叶帝堯之用心寵許由之/髙忠故得放曠而處逍遥而遊聞鍊師之名者足)¶
　　(以激勵風俗暏鍊師之容者足以脱落氛埃以慈/為寳以善救物神以知来智以藏往允所謂名登)¶
　　(仙格迹在人寰奥不可測己矣道生乎無名行乎/有精分而作三才播而作萬物故為天下毋脩之)¶
　　(者昌背之者亡故為天下貴况絶學無憂長生久/視也哉道之行也必有階也行道之階非山莫可)¶
　　(故有為焉有象焉曕於斯仰於斯若舎是居教將/奚依損之又損以至於無為𤣥門既崇不名厥)¶
　　(功朝請大夫使持節台州諸軍事守台州刺史上/柱國賈公名長源有道化人有徳養物甞謂別駕)¶
　　(蔡欽宗等曰道以含徳徳以致美美而不頌後曰/代何觀乃相與立石紀頌以奮至道之光其辭)¶
　　(邈彼天台嵯峨崔巍下臨滄海遥望蓬萊漫若天/合呀如地開煙雲路通真仙時來顧我鍊師于彼)¶
<pb:KR2k0017_WYG_030-7a>¶
　　(瓊臺鍊師鍊師道入𤣥徴噏日安坐凌霄欲飛興/廢靈觀鍊師攸賛道無不為美哉輪奐窈窈茫茫)¶
　　(通天降祥保我皇唐如山是常按此碑乃韓擇木/書至今珍尚之元稹記云嵗太和已酉修桐栢觀)¶
　　(訖事道士徐靈府以其狀乞文於余曰有葛氏子/昔仙於吳迺觀桐栢以神其居葛氏既去復荒于)¶
　　(墟墟有犯者神猶禍諸實唐睿祖悼民之愚乃詔/郡縣厲其封隅環四十里無得樵蘇復觀桐栢用)¶
　　(承厥初俾司馬氏宅時靈都馬亦勤止率合其徒/共執鋸鋁獨持斧鈇手締上清實勞我軀稜稜巨)¶
　　(幢粲粲流珠萬五千言體三其書置之妙臺以永/厥圖不及百年忽焉而蕪蕪久將壊壊其支乎神)¶
　　(啟密命命攴于徐徐實何力敢告俸餘侯用俞止/俾來不虚曽未訖嵗奐乎于于乃殿乃閣以廩以)¶
　　(厨始自礎棟周于鏝圬事有終始候其識歟余觀/舊誌極其丘區我識全圮孰頌錙銖免合徐志馮)¶
<pb:KR2k0017_WYG_030-7b>¶
　　(陳協夫江唐𤣥宗送司馬詩云紫府求賢士青溪/阻逸人  湖與城闕異迹且殊倫間有幽栖者居)¶
　　(然厭俗塵林泉先適性芝桂欲調神地道踰稽嶺/天台接海頻音徽從此間萬古一芳春  宋之問)¶
　　(寄詩云卧来生白髪覽鏡己成絲逺愧飱霞子童/顔長自持舊遊惜彌曠㣲尚日磷緇不寄西山藥)¶
　　(何由東海期聞李嶠送詩云蓬閣桃源兩處分人/間海上不相  一朝琴裏悲黄鶴何日山頭望白)¶
　　(雲尋孟浩然宿觀詩云海汎信風帆夕宿逗雲島/緬  滄海趣近愛赤城好捫蘿亦踐苔輟掉恣窮)¶
　　(計息䕃憇桐栢采秀弄芝草鶴唳清露垂鷄鳴信/潮早願言解纓紱從此去煩惱髙步凌四明𤣥蹤)¶
　　(得二老紛吾逺遊意學彼長生道日夕望三山雲/濤空浩浩  鄭薰宿詩云深山桐栢觀殘雪路猶)¶
　　(分數里踏紅葉全家穿碧雲月寒岩嶂曉風逺蕙/蘭芬明月出林去吹笙不可聞  任翻宿詩云飄)¶
<pb:KR2k0017_WYG_030-8a>¶
　　(飄雲外客暫起宿仙堂半夜人無語中霄月送凉/鶴歸髙樹静螢過小池長不得多時住門開是事)¶
　　(忙霞李白題云天台隔四明華頂髙百越門標赤/城  樓棲滄島月□屐逺登覽直下見溟渤雲垂)¶
　　(大鵬飛波動巨鰲沒風潮争泊湧神怪何翕忽觀/竒跡無倪好道心不歇欎條摘珠實服藥煉金骨)¶
　　(安得生羽翰千春卧蓬闕人周朴題云東南一境/清心目有此千峯挿翠㣲  在下方衝月上鶴從)¶
　　(髙處破煙飛岩深水落寒侵骨門静花開色照衣/欲識蓬萊今便是更於何處學忘機  章得象詩)¶
　　(云萬仞攀蘿上翠岑豁然平地九峯心參差珠樹/和雲出咫尺丹霄有路尋洞口碧畦長種玉壇邊)¶
　　(古篆欲生金桑田未變桃先熟唯見蓬萊水淺深/  元積中詩云九峯巍絶亂雲屯石室瓊臺舊址)¶
　　(存山嶮宻盤之字徑洞深髙闢丙方門碧桃花爛/春溪暖紫玉簫沈月榭昏未覺臺中光景晚人間)¶
<pb:KR2k0017_WYG_030-8b>¶
　　(歸去見來孫神羅適詩云欲訪琳宫入翠㣲滿山/煙雨正梅時  仙事秘人難問造化功深世莫知)¶
　　(海近應通三島信年多空見八分碑/身中龍虎吞天地誰肯留心繼鍊師)¶
福聖觀在縣西北一十五里桐栢山西南瀑布巖下吳¶
　　赤烏二年為葛元建舊名天台(額乃元/飛白書)西北枕翠¶
　　屏上有三井號三絶之一洩為瀑布蔽崖而下狀¶
　　垂蜺數百丈有濺珠亭觀前對靈溪東有栁泌史¶
　　君宅號紫霄山居又有隠真中峯葢梁徐則所居¶
　　之處唐咸通中刺史姚鵠因建老君殿得玉簡上¶
<pb:KR2k0017_WYG_030-9a>¶
　　之(刻曰海水竭台山闕/皇家寳祚無休歇)詔付史舘國朝大中祥符¶
　　四年改今額天聖五年遣中侍投金龍有布衣孟¶
　　合附詩以進詔重新之紹興十一年置九天僕射¶
　　祠(按衆真記闕天台為/九天僕射治    山)三十年楊侍郎偰妻趙以¶
　　老君殿建三清殿(栁泌玉清行云遥遥寒冬時肅/肅躡太無仰望蘂珠殿横天臨)¶
　　(玉虚下看白日流上造真皇居西牖月門開南衢/星宿踈王母来瑶池慶雲擁瓊轝巍峩丹鳳觀長)¶
　　(曳紫霞裾瑩徹聖姿嚴飄飄神步徐仙郎執玉節/侍女捧金書靈香散彩煙北闕路駢闐龍馬行無)¶
　　(迹歌鐘聲沸天馭風昇寳座停景宴華筵妙奏三/清曲髙羅萬古仙七珍飛滿座九液酌如泉靈珮)¶
<pb:KR2k0017_WYG_030-9b>¶
　　(垂軒下旗旙列帳前獅麟威赫赫鸞風影翩翩顧/盻乃須㬰已是數千年  劉昭禹詩云鼇海西邊)¶
　　(地霄吟景象寛雲開孤月上瀑噴一山寒人異/髮常緑草靈秋不乾無由此棲息魂夢在長安)¶
　　(布張無夢詩云大台瀑布落青天觀在天台瀑/  邊道士祇今燒藥處仙翁曽是種芝田龍居)¶
　　(古洞遺殘雨鶴出高巢㸃破煙暫别靈溪遊五/嶽不知重到又何年  李建中詩云永懐閑訪)¶
　　(道斗上上仙居瀑水磬聲外桂花林影疎山名孫/綽賦觀額葛元書已負秋来約誅茅興有餘  曹)¶
　　(松題瀑布云萬仞得名云瀑布逺看如織拄天台/休疑實尺難量度直恐金刀易剪裁噴向林梢成)¶
　　(夏雪傾來石上作春雷欲知便/是銀河水墮落人間合却回)¶
白雲昌夀觀在縣西北二十五里崇道觀西唐大中六¶
<pb:KR2k0017_WYG_030-10a>¶
　　年建舊名白雲庵乾道四年内侍郭守寧棄官¶
　　入道乞改庵為觀遂賜今額¶
洞天宫在縣西北三十里玉霄峯上唐咸通五年道士¶
　　葉藏質創道齋號石門山居十三年奏為玉霄宫¶
　　周廣順元年朱霄外建三清殿徐靈府小録又云¶
　　道士陳寡言嘗隠於此號華琳今遺蹟不存國朝¶
　　大中祥符元年改今額有禹鐘髙二尺其狀如鐸¶
　　上有隠文又有一大鐘漢乾祐三年所鑄¶
<pb:KR2k0017_WYG_030-10b>¶
光明宫在縣西北二十八里按唐徐靈府小録南桐栢¶
　　北上一峯可五里許長慶元年靈府定室于此寳¶
　　厯元年賜號方瀛國朝大中祥符元年改今額¶
昭慶院在縣西北二十五里舊名佛窟唐大中六年建¶
　　葢僧遺則卓庵之地唐㑹昌中廢後道士劉處静¶
　　復創聖祖殿越州刺史李褒奏聞賜號導元(張仁/穎為)¶
　　(之/記)國朝大中祥符元年改今額中有七星閣唐咸¶
　　通中物也¶
<pb:KR2k0017_WYG_030-11a>¶
法輪院在縣西北二十五里吳赤烏元年葛元卓庵於¶
　　此感三真人降授以真一勸誡法輪妙經(按王簡/行院記)¶
　　(真人曰蔚羅翹/光妙音真妙光)遂建臺號曰降真漢乾祐中錢氏¶
　　復為朱霄外新之仍造檀香像一百軀國朝祥符¶
　　元年改今額¶
妙樂院在縣西北二十五里即王喬仙壇舊名仙壇院¶
　　吳赤烏二年建殿前有石泉名醴泉泉南有上真¶
　　亭壇東有八角壇今廢獨院東有太子庵朝斗壇¶
<pb:KR2k0017_WYG_030-11b>¶
　　吹簫臺瀛峯室故址尚存(銅鐘一唐景/龍二年所鑄)國朝治平¶
　　三年改今額¶
法蓮院在縣西北三十五里舊名蓮峯唐咸通十三年¶
　　道士葉藏質建國朝治平三年改今額¶
聖夀院在縣北二十五里舊名延夀周廣順元年建朱¶
　　霄外庵址在焉國朝治平三年改今額¶
　　　　仙居¶
純熙觀在縣東南一十五里括蒼山下羣峯迂抱谿谷¶
<pb:KR2k0017_WYG_030-12a>¶
　　水潺潺然舊名峽山吳赤烏元年葛元建初元遊¶
　　歴至此山有景雲覆西北遂築室為錬丹之所詔¶
　　遣官吏建候神舘仍賜號焉今丹井尚存後周長¶
　　夀中詔加崇飾唐中和中火乾祐中觀之龍虎神¶
　　夢於吳越王復新之國朝慶歴中又夢於邑士吳¶
　　用堯修堂殿廊廡道士胡道崇剏建昊天閣政和¶
　　中用堯之裔孫請改今額宣和二年燬于冦紹興¶
　　五年又重建¶
<pb:KR2k0017_WYG_030-12b>¶
隱真宫在縣東南二十里舊名隱𤣥梁天監五年建本¶
　　吳蔡經故宅先是有漢人王逺得道飛昇三國時¶
　　遊括蒼山過經家謂曰汝有仙骨而未知道以金¶
　　丹餌之及卒舉棺甚輕啟函視無有越四年復返¶
　　姿益少謂家人曰七月七日王真人當來其日王¶
　　果至駕五色龍旌節導從甚都召經父兄見之又遣¶
　　人召麻姑至曰不接奉五百年矣乃迭進肴饍有¶
　　金盤玉斚焉王又以酒一斗勻水五升飲經家人¶
<pb:KR2k0017_WYG_030-13a>¶
　　後舉室上昇今有石臼杵尚存事聞詔建觀以奉¶
　　之(曹唐題王逺室麻姑詩云好風吹樹杏花香花/下真人道姓王大篆龍蛇隨筆札小天星斗滿)¶
　　(衣裳閒抛南極歸期□笑説東溟飲興長要得麻/姑同一醉使人賖酒向餘杭  蔡向詩云福地流)¶
　　(傳號隠真麻姑曽欵蔡翁門臼舂雲子自堪飽井/溢丹泉便可吞山露五峯疑指𤓰溪盤百疊想裙)¶
　　(痕我来既躡靈蹤後/知是仙家第幾孫)¶
凝真宫在縣東南三十餘里括蒼洞唐天寳三年因洞¶
　　而建(詳見括/蒼洞)國朝天禧二年改今額宣和中燬于¶
　　㓂建炎初重建淳熙九年道士陳㑹真得内賜道¶
<pb:KR2k0017_WYG_030-13b>¶
　　藏以歸鎮之(章憑詩云昔人騰碧落餘地掃岩隈/石壁雲長在松稍風自来暗扉通浩)¶
　　(蕩古蔓接崔嵬更欲窮幽隠仙源路己回尋張無/夢詩云五雲深鎻洞門深躡履攀蘿特地  烟靄)¶
　　(不藏塵外路神仙遺下水中金喜遊汗漫華胥宅/重憶崆峒至道心不得方平同一醉紅霞零落我)¶
　　(罇/琴)¶
　　　　寧海¶
天慶觀在縣東二里舊在縣東北五里道士橋側大中¶
　　祥符三年詔縣鎮亦立聖祖殿邑人陳繼能捨基而¶
　　建康定元年徙今地¶
<pb:KR2k0017_WYG_030-14a>¶
桃源道院在縣東南一百九十步¶
　¶
　¶
　¶
　¶
　¶
　¶
　¶
<pb:KR2k0017_WYG_030-14b>¶
　¶
　¶
　¶
　¶
　¶
　¶
　¶
　赤城志巻三十¶
