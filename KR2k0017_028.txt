# -*- mode: mandoku-view; -*-
#+TITLE: 赤城志
#+DATE: 2015-08-24 22:39:18.649790
#+PROPERTY: ID KR2k0017
#+PROPERTY: BASEEDITION WYG    
#+PROPERTY: JUAN 卷二十八
<pb:KR2k0017_WYG_028-1a>¶
欽定四庫全書¶
　赤城志巻二十八　　　　宋　陳耆卿　撰¶
　　寺觀門二¶
　　　寺院¶
　　　　黄巖¶
　　　　　禪院三十有三¶
慶善寺在縣東南五十歩舊名安寧晉永和二年建國¶
　　朝紹興二十一年改今額有二閣一奉太宗御書¶
<pb:KR2k0017_WYG_028-1b>¶
　　一號金光明又放生池在焉¶
瑞巖浄土寺在縣西北四十五里唐景福初僧師彦建¶
　　(或云唐大順二年/或又云丈徳初建)其山石皆紫色乾寧二年賜名¶
　　瑞巖僧懐玉智顗皆嘗棲焉國朝祥符元年改今¶
　　額乾道中錢參政端禮家乞為香燈院賜名移忠¶
　　昭慶後其孫丞相象祖還諸朝復今額(楊傑詩云/岩谷連天)¶
　　(嶺杉松徹象山路從雲外入人自海邊還禪榻紅/塵斷經窓白畫閒玉蓮生有處香滿翠㣲間  孫)¶
　　(大㢘詩云流水元依澗孤雲不著山萬縁機慮斷/一㸃浄明還立雪人何在衘花鳥自閒羣昬疑網)¶
<pb:KR2k0017_WYG_028-2a>¶
　　(破雄論落人間又云白蓮開緑水佛子舊家山浄/境無南北塵心有去還林深天籟逺風定水雲閒)¶
　　(何日逄征騎/重来翠巚間)¶
教忠崇報寺在縣西五十里東晉隆安二年建舊傳有¶
　　僧誦仁王經而甘露降遂名露山後以冦孫恩屯¶
　　兵其處忽有飛石擊之退遂改名靈石有隋智顗¶
　　繙經臺唐李義山著書堂又有飛來石或傳自西¶
　　北飄墜于此一鐘頗鉅云自海門浮至鐫西度鐘¶
　　三字國朝紹興初謝參政克家家乞為香燈院遂¶
<pb:KR2k0017_WYG_028-2b>¶
　　改今額(舊傳昔有異人塑殿中佛像期以十旬啟/門僧怪之未及期而啟忽有雙鶴飛出眎)¶
　　(所塑纔二像珠髻熒然故寺舊名耀珠/殿前有浮圖二藏舎利及貝葉等書云)¶
鴻福寺在縣西八十里東晉永和中建舊有永和堂相¶
　　傳菩提引尊者所基至唐咸通中新之按五代石¶
　　刻山有獨峯望之若紫雲覆頂芒采注射山若浮¶
　　動故號浮山後有西僧結廬誦經其動遂止國朝¶
　　大中祥符四年賜額¶
香積寺在縣西南二十里晉元興二年建國朝大中祥¶
<pb:KR2k0017_WYG_028-3a>¶
　　符元年賜額按蘇仲昌殿記即古三童寺也¶
東禪䕶國院在縣東南二里唐咸通二年建國朝太平¶
　　興國五年重建¶
瑞相院在縣東南七里方山上唐大中六年建國朝治¶
　　平三年賜額有辟支佛牙¶
正等院在縣南二十里唐乾符五年建治平三年賜額¶
　　舊有竹軒(吳亶詩云虚室澄心近竹開雪中無事/共徘徊不湏翠栢亭前見自有清風座)¶
　　(上来林小未宜輕瘦節嵗寒方可㸔髙材支公適/好誠何在豈謂香嚴擊後雷  黄逺詩云隠隠招)¶
<pb:KR2k0017_WYG_028-3b>¶
　　(提地幽軒無㸃埃惟栽紫竹種相伴白雲堆疎影/月移轉清聲風送来居常稀俗客貝葉此勤開)¶
　　(張景修詩云種竹纔添十數竿題詩已僅百餘篇/有時碎影摇金地盡日清風伴玉泉不與愛漁人)¶
　　(把釣肯教騎馬客求鞭平生最喜此君子一洒何/當聴雨眠  左緯詩云山色重重鑚碧蘿更栽脩)¶
　　(竹在山阿老僧不識春/頭面但見堦前新笋多)¶
廣化院在縣南二十五里吳赤烏中建國朝政和中斸¶
　　地獲大古鏡背上有靈龜二字賜號曰靈龜治平¶
　　三年改今額¶
善法院在縣南三十里大中祥符元年建仍賜額¶
<pb:KR2k0017_WYG_028-4a>¶
證法院在縣西三十里舊在方山東唐大順中守杜雄¶
　　徙今地因名資福即僧稠木道塲國朝大中祥符¶
　　元年改今額(按康定元年長吉懴堂記云堂立西/南隅至祥符紀號之初募衆廣之觀)¶
　　(此則徙建嵗月當在淳化/之後祥符之前未詳孰是)¶
慈徳院在縣南五十里舊名善徳唐中和二年建國朝¶
　　治平三年改今額¶
善住院在縣西五十五里唐太和七年建國朝大中祥¶
　　符元年賜額¶
<pb:KR2k0017_WYG_028-4b>¶
崇福院在縣西六十里治平三年建仍賜額¶
浄應院在縣東南六十里舊名感應晉天福八年建國¶
　　朝治平三年改今額¶
金仙院在縣南六十里舊名仙巖唐天寳元年僧子鴻¶
　　建國朝治平三年改今額¶
演教院在縣西六十里雙魚峯吳赤烏二年建仍賜額¶
廣孝院在縣西南六十里吳赤烏中建國朝治平三年¶
　　賜額¶
<pb:KR2k0017_WYG_028-5a>¶
般若院在縣西七十里大中祥符元年建仍賜額¶
禪定院在縣南七十里舊名神禄禪師塔院晉天福七¶
　　年建國朝大中祥符三年賜今額¶
惠衆院在縣南七十里舊名靈泉開寳元年建治平元¶
　　年改今額¶
秪園院在縣南七十里舊名瑞峯即神禄禪師道場晉¶
　　天福中建吳越寳正六年改今額¶
法㑹院在縣東南七十五里舊名龍華吳越寳正三年¶
<pb:KR2k0017_WYG_028-5b>¶
　　建國朝治平三年改今額¶
崇國院在縣南七十里舊名普光晉咸和中建國朝景¶
　　徳中改今額¶
西安國院在縣西七十里唐清㤗三年建國朝治平三¶
　　年賜額¶
明覺院在縣南八十里舊名應龍唐大中二年建昔僧¶
　　智顗嘗飛錫于此所指處泉自石出號智者泉國¶
　　朝治平三年改今額¶
<pb:KR2k0017_WYG_028-6a>¶
吉祥院在縣東南八十里舊名應祥晉天福八年建國¶
　　朝治平三年改今額¶
覺慈院在縣西南八十里唐大中五年建國朝大中祥¶
　　符元年賜額¶
慶恩院在縣東南一百里舊名修福晉天福三年建國¶
　　朝治平三年改今額¶
大明因院在縣東南一百里泉村舊名修福唐大中二¶
　　年建國朝大中祥符元年改今額¶
<pb:KR2k0017_WYG_028-6b>¶
治平院在縣南一百二十里治平三年建仍賜額¶
天真院在縣東南二百里海中乾徳四年建仍賜額¶
悟空院在縣東南三百里海中東鎮山上晉天福六年¶
　　建國朝治平三年賜額(舊傳有金鐘一寨官脅而/取之登舟人鐘俱溺今水)¶
　　(際時現/金光云)¶
　　　　　教院二十¶
興善院在縣東南三里舊名瑞隆感應塔院本僧徳韶¶
　　建國朝大中祥符元年賜今額俗呼山奥寺宣和¶
<pb:KR2k0017_WYG_028-7a>¶
　　中燬于冦紹興二十八年僧文异新之其後令孫¶
　　挺之以旱禱觀音立應乃審天竺梵相建殿以奉¶
　　之(彭殿撰椿年為之記汪内翰藻題云已怯驚潮/渡還憂複嶺登逢人多問數投宿只尋僧野飯)¶
　　(農夫怪山行稚子能冦来那得爾諸/將解飛騰時藻聞北兵入四明故云)¶
崇善院在縣東南八十里乾徳五年建太平興國七年¶
　　賜額興善治平元年改今額並寺有巨麓曰紫髙¶
　　產異茶佛殿後有泉出巖竇人以煑藥多驗¶
威神院在縣南四十五里舊名靈湫唐乾寧三年建國¶
<pb:KR2k0017_WYG_028-7b>¶
　　朝治平三年改今額寺後崖壁峭立有瀑布及鄭¶
　　公臺¶
國寧院在縣南二十里唐咸通三年建治平三年賜額¶
　　内有元祐間題梁曰金門散吏杜盖祁公族也¶
小妙智院在縣西南一里内乾徳五年建仍賜額¶
天長院在縣南四里舊名無量夀塔院大中祥符元年¶
　　賜今額¶
寳相院在縣東七里舊名歸依唐乾符中建國朝治平¶
<pb:KR2k0017_WYG_028-8a>¶
　　三年改今額¶
常樂院在縣東南二十里唐大中六年建國朝治平三¶
　　年賜額¶
報恩院在縣北二十里唐清泰三年建國朝嘉祐六年¶
　　賜額¶
夀安院在縣西南二十五里唐中和二年建國朝景徳¶
　　中賜額¶
普信院在縣南三十里治平三年建仍賜額¶
<pb:KR2k0017_WYG_028-8b>¶
多福院在縣西三十里舊名興福吳赤烏中建國朝治¶
　　平三年改今額¶
安國院在縣東南五十里舊名聖水唐大中間建國朝¶
　　大中祥符元年改今額¶
慈雲院在縣西五十里晉隆安二年建國朝大中祥符¶
　　元年賜額¶
慧力院在縣南四十五里唐咸通三年建國朝治平三¶
　　年賜額¶
<pb:KR2k0017_WYG_028-9a>¶
流慶院在縣南五十里舊名塔院晉天福三年建國朝¶
　　大中祥符元年改今額¶
澄照院在縣東南七十里舊名龍潭天聖元年建治平¶
　　三年賜今額¶
資聖院在縣南八十里温嶺舊名報國乾徳五年建國¶
　　朝治平三年改今額¶
顯慈院在縣南一百里舊名報國唐太和七年建後改¶
　　今額¶
<pb:KR2k0017_WYG_028-9b>¶
資聖院在縣東南一百里舊名國興唐元和元年建國¶
　　朝大中祥符元年改今額¶
　　　　　律院二¶
普澤院在縣東三里隋開皇中建舊在新安廟南國朝¶
　　治平三年賜額乾道九年僧彦琚徙今地¶
勝果院在縣東南二十五里治平三年建仍賜額前有¶
　　小嶼名金屏山¶
　右二院嘉定十六年齊守碩請以禪為律¶
<pb:KR2k0017_WYG_028-10a>¶
　　　　　甲乙院三十有四¶
妙智院在縣東南三十里舊號靈感觀音建隆元年僧¶
　　南慧建初慧自蜀輿觀音像至此少憇且舁行不¶
　　動少頃彩雲絢霞環匝紛擁且現其相焉闔境尊¶
　　異遂留慧營殿其後如吉繼主之有王羲之墨池¶
　　内照庵滌慮軒(陸農師佃記云佛出西方不知幾/千萬里其書之契理㑹道與中國)¶
　　(聖人之言一又其神靈之寓光影著見若今峩眉/天台感觸之異非獨中州之人聞而趨之雖西)¶
　　(域其徒亦累譯而至也與道家之説蓬萊方丈乃/在烟海渺茫荒忽不考之外異矣黄巖逺邑也以)¶
<pb:KR2k0017_WYG_028-10b>¶
　　(鄰天台其俗無貴賤大扺嚮佛雖屠羊履狶牛醫/馬走漿奴酒保洴澼之家亦望佛刹輙式遇其象)¶
　　(且拜也以故學佛之徒餙官宇為莊嚴則吝者施/財惰者輸力傴者獻塗眇者効準聾者與之磨礱)¶
　　(而土木之功蒼黈赭堊之飾殆無遺巧然其最佳/曰妙智寺盖建隆中僧南慧之所造迨今百年繼)¶
　　(者非一而卒成者如吉也余聞之也夫所謂妙智/者佛之所知是也疏觀泛救無適而非真可得而)¶
　　(不可求可知而不可授雖母欲以與季不能也盖/智難口傳妙須心解如此今以名其寺如吉與其)¶
　　(徒託而居之矣當知是也彼世之人舎是弗圖而/逐逐於外以事莊嚴則雖締以金銀絡以珠玉譬)¶
　　(猶蜃嘘成樓半出霄漢其彩五色終非實相如吉/善住持置田數百畝延十方衆以為無窮永久之)¶
　　(頼邑人多之而余兄嘗宰是邑言其善故與為記/囚附以所聞使刻諸石焉  趙拃題内照庵云山)¶
<pb:KR2k0017_WYG_028-11a>¶
　　(老牓庵名内照掩扉黙坐徒觀妙欲知畢竟事如/何無量夀光踰兩曜  岑象求題滌慮軒云聖人)¶
　　(重洗心君子貴浴徳清心是道場金仙有遺則人/言我慮不須滌我謂幾人能滌得以此息萬縁以)¶
　　(此消六賊君不見水觀月觀/成道人盡向此門生妙識)¶
廣慈院在縣西二十里唐景福中建仍賜額(陳侍郎公/輔嘗肄業)¶
　　(其間且為詩云来時膏雨迷新野去日薫風/吹舊林寄語主人休惜别白雲南北本無心)¶
鷲峯院在縣北七里晉永和中建國朝治平二年賜額¶
大仁院在縣東一十里舊在山之下名智仁周顯徳中¶
　　建國朝景徳元年改今額乾道初徙今地有兩池¶
<pb:KR2k0017_WYG_028-11b>¶
　　極清泚蓴莱生焉¶
化城院在縣西一十五里舊名岱石唐乾寧二年建國¶
　　朝治平三年改今額¶
清修院在縣東南一十五里金鵝潭下舊在縣南九十¶
　　里治平三年賜額乾道六年徙今地¶
定光院在縣西二十里唐景福中建仍賜額國朝天聖¶
　　七年重建¶
永夀院在縣西北二十里晉永和二年建唐㑹昌中廢¶
<pb:KR2k0017_WYG_028-12a>¶
　　咸通中復建國朝大中祥符元年賜額¶
法䕃院在縣西二十里舊名靈雲唐乾寧二年建國朝¶
　　治平三年改今額¶
延夀院在縣西南二十五里晉天福五年建國朝治平¶
　　三年賜額¶
明寂院在縣北二十里治平三年建仍賜額¶
夀昌院在縣東南三十里舊名永昌唐大中間建國朝¶
　　淳化二年以犯藝祖陵名改今額¶
<pb:KR2k0017_WYG_028-12b>¶
廣教院在縣南三十五里舊名石佛漢乾祐二年建國¶
　　朝大中祥符元年改今額¶
浄安院在縣西四十里唐咸通九年建晉天福初僧徳¶
　　倫重建四年賜額¶
廣嚴院在縣西四十里唐乾符間建國朝大中祥符元¶
　　年賜額¶
香嚴院在縣南四十里唐開元元年建㑹昌中廢大中¶
　　復建國朝大中祥符四年賜額有富文忠公遺華¶
<pb:KR2k0017_WYG_028-13a>¶
　　嚴顒師及王樂道張隠之論道帖更兵火弗存¶
䕶法院在縣南四十五里舊在鳯城山下唐大順二年¶
　　建國朝治平三年徙今地仍賜額¶
普濟院在縣南五十里舊名安濟唐光化元年建國朝¶
　　治平三年改今額¶
浄慧院在縣南四十五里太平興國元年建今佛殿僅¶
　　存¶
梵安院在縣東南五十里舊名保安開寳中建太平興¶
<pb:KR2k0017_WYG_028-13b>¶
　　國二年改今額¶
廣濟院在縣東南六十里舊名福夀唐咸通元年建國¶
　　朝大中祥符初改今額¶
資善院在縣東南六十里慶歴元年重建仍賜額¶
演法院在縣東南六十里舊名茶院端拱中建慶歴三¶
　　年改㸔經院治平三年改今額¶
燈明院在縣東南六十里晉隆安二年建國朝大中祥¶
　　符元年賜額¶
<pb:KR2k0017_WYG_028-14a>¶
興教院在縣南七十里舊名興國治平三年改今額¶
資福院在縣南七十五里舊名瑞峯唐大順中建國朝¶
　　大中祥符二年改今額(按殿記云大順建/寺時即賜額未詳)¶
小明因院在縣南八十里唐咸通五年建國朝大中祥¶
　　符九年重建¶
妙嚴院在縣南七十里治平三年建仍賜額¶
普照院在縣東南一百二十里唐乾符元年建國朝治¶
　　平三年賜額¶
<pb:KR2k0017_WYG_028-14b>¶
梵興院在縣東南一百二十里舊名法興梁貞明元年¶
　　建國朝治平三年改今額¶
浄居院在縣東北一十五里唐咸通二年建國朝大中¶
　　祥符元年賜額¶
寳嚴院在縣西橋外唐太和元年建舊在縣東二十五¶
　　里後徙今地¶
靈雲院在縣西南三十里唐太和七年建國朝治平三¶
　　年賜額今廢¶
<pb:KR2k0017_WYG_028-15a>¶
永寧院在縣西南三十五里唐乾寧三年建國朝治平¶
　　三年賜額今廢¶
　　　　　尼院二¶
明因寺在縣東三里舊名妙喜梁天監中周豹二女捨¶
　　宅建唐㑹昌中廢大順中復建國朝大中祥符元¶
　　年改今額紹興十一年尼慧淵復新之寺有華嚴¶
　　閣額乃今上御書¶
傳法寺尼院在縣南八十里舊名明師唐乾寧三年建¶
<pb:KR2k0017_WYG_028-15b>¶
　　國朝大中祥符元年改今額¶
　　　　天台¶
　　　　　禪院一十有五¶
萬年報恩光孝寺在縣西北五十里唐太和七年僧普¶
　　岸建(舊經云隋大/業二年建)初晋興寧中僧曇猷憇此四顧¶
　　八峯回抱雙澗合流(八峯謂明月娑羅香爐大/舎銅魚藏像煙霞應澤)以¶
　　為真福田也遂經始焉㑹昌中廢大中六年號鎮¶
　　國平田梁龍徳中改福田國朝雍熙二年改夀昌¶
<pb:KR2k0017_WYG_028-16a>¶
　　建中靖國初火崇寧三年重建號天寧萬年紹興¶
　　九年改報恩廣孝後改廣孝為光孝先是太平天¶
　　禧中累賜祩衣寳盖及御袍履諸珎玩甚衆故有¶
　　親到堂(以仁宗賜衣時口宣有/如朕親到之語故名)妙蓮閣覽衆亭淳¶
　　熙十四年日本國僧榮西建三門西廡仍開大池¶
　　香積有釡極深廣世傳闍提首那尊者所鑄東南¶
　　十里有嶺曰羅漢巨杉偃蹇絜之大百圍凡供五¶
　　百大士必於是邀請云(丁可福田莊記云耕而食/生民所以為飬浮圖氏作)¶
<pb:KR2k0017_WYG_028-16b>¶
　　(廼衣食於持鉢其說行其與多斯民以耳目為信/向龜手蠒足榾榾朝夕輟口腹懽喜以為養釋氏)¶
　　(安焉於是議者始以不耕少釋氏伊庵權師来天/台主萬年方外禪衲雲闐霧合師謂其徒了性曰)¶
　　(来者多食指奈何吾觀大舎之陽羅漢之麓淖泥/之坻去寺數里兩山隂隂雪棘風林夾徑深深老)¶
　　(木千尋伏虺匿蝮行邁寒心汝其屏除叢灌欀剔闕/芃樸髙可以藝下可以植大舍之左平田之東洩)¶
　　(之上去寺一舎四山低回不險既夷土膏水深原/田每每管茅苯蓴風雨叢滋汝其薙蘙薈刈蓊欎)¶
　　(可以經理溝塍井畫疆埸於是巨室豪舉具以為/冝接軫踵轂委貲散金迤邐風靡賛喜無數性曰)¶
　　(原隰奥區無有垠鍔施者有限疲人力於一役如其/憊迺訪故老尋廢址築莊於洩上福田田為屋一區)¶
　　(堂廡庫庾兩序具備存施錢千緡為母以倡子嵗/取贏焉因農隙廣壠畝其本不摇而力有餘地嵗)¶
<pb:KR2k0017_WYG_028-17a>¶
　　(寖久且將琱鎪谽谺盡為阡陌髙下封畛棊分綺/錯利可既哉性以其説求記於可且曰萬年舊得)¶
　　(額曰福田今以名莊示反本也鑱施者姓氏於碑/隂示不㤀本也可曰吾固不肯夫總總之不耕汝)¶
　　(知本哉三嘆而為之記浸楊傑題妙蓮閣云天台/有新閣勝地近塔廟灝  碧瑠璃沿回出山嶠蓮)¶
　　(生淤泥中白玉有明竅華實相表𠂻光色互炳燿/處空不染着烈火豈能燎寳藏諸如来端坐演法)¶
　　(要責目付上士不待舉花笑芬香初洞達宿疴已/能療净土託珍苞機感願力召三時有開發一本)¶
　　(常寂照不讀智者書焉知此蓮妙清羅適題云華/頂西邊天姥東妙蓮開閣對羣峯  含銀漢三千)¶
　　(界香透金庭第八重畫棟有聲啼海燕澄波無影/睡天龍夜深講罷何人見雲在青天月在松  張)¶
　　(舜民題云休論雪竇與雲峯且看天台劒㦸叢萬/水千山来閣上一花六葉見池中誰將色界填空)¶
<pb:KR2k0017_WYG_028-17b>¶
　　(界不雜香風席祖風有底妙蓮談不盡却成賦筆/與興公  鄭伯熊題羅漢嶺云蒼髯白甲老煙雲)¶
　　(萬木叢中獨挺身一柱擎天/須此物執柯他日屬何人)¶
景徳國清寺在縣北一十里舊名天台隋開皇十八年¶
　　為僧智顗建先是顗修禪于此夢定光告曰寺若¶
　　成國即清大業中遂改名國清李邕記所謂應運¶
　　題寺是也唐㑹昌中廢大中五年重建加大中(額/乃)¶
　　(栁公權/所書)國朝景徳二年改今額前後珍賜甚夥合¶
　　三朝御書幾百巻後燬于冦獨顗手題蓮經與西¶
<pb:KR2k0017_WYG_028-18a>¶
　　域貝多葉一巻及隋旃檀佛牙僅存建炎二年重¶
　　新之寺左右有五峯雙澗號四絶之一上有三賢¶
　　堂(謂豊干寒/山拾得也)錫杖泉香積厨有訶羅大神像寺前¶
　　有新羅園唐新羅僧悟空所基東南有祥雲峰拾¶
　　得巖東有清音亭其最髙處有更好堂寺後巖有¶
　　瀑布循澗而上尤為竒勝僧徒慮人至植叢棘以¶
　　障之(劉長卿送李使君寄題云露冕新承明主思/山城别是武陵源花間五馬時行縣户外千)¶
　　(峯常在門晴江洲渚帶春草古寺松杉深暮猿知/到應真飛錫處因君一想已忘言  皮日休題云)¶
<pb:KR2k0017_WYG_028-18b>¶
　　(十里松門國清路飯猿臺上菩提樹怪来煙雨樓/落晴天元是海風吹瀑布  陸龜䝉和云峯帶)¶
　　(臺天外立明河色近罘罳濕松間石上定僧寒半/夜楢溪水聲急  杜荀鶴題云一到天台寺髙低)¶
　　(景旋生共僧巖上坐見客海邊行野色人耕破山/根浪打鳴忙時向閒處不覺有閒情  周賀宿詩)¶
　　(云一宿五峯杯渡寺虚廊中夜磬聲分疎林未落/上方月幽澗忽生平地雲髙鳥背泉生静景逺人)¶
　　(當燭想遺文暫来此地歇勞足望斷故園滄海濆/  畢守士安題云三四百年寺今来國又清若非)¶
　　(逢聖祚徒自有嘉名月殿五峯色風松十里聲不/縁君命束便好脱塵纓  陳堯佐題云南越第一)¶
　　(寺偶来心地真却嫌橋下水流去入紅塵如章守/得象題云松韻蕭騷十里清入門毛骨冷  冰題)¶
　　(詩已有丹青筆悟法應多黒白僧風雨只疑雙澗/瀑星辰長認上方燈来逰不是忘機客誰到雲峯)¶
<pb:KR2k0017_WYG_028-19a>¶
　　(第一/層)¶
䕶國寺在縣西北二十里舊名般若周顯徳四年建盖¶
　　僧徳韶第九道場國朝大中祥符元年改今額後¶
　　錢太師忱家乞為香燈院加廣恩(錢惟演題云峻/極壓滄溟峯居)¶
　　(聚百靈重門深閟邃絶澗逺湛冥客問無生/法人逰不死庭何當謝簮組鳥道駕飛軨)¶
太平興國寺在縣東北二十五里白雲峯側舊名雲峯¶
　　梁乾化元年建盖智顗第六道場後更名義建前¶
　　對香爐峯又有宴坐石石鼓石床看經(闕/)皆顗經¶
<pb:KR2k0017_WYG_028-19b>¶
　　行處也上有雷峯堂國朝太平興國五年改今額¶
文封寺在縣北五十里陳太建七年僧智顗建初顗入¶
　　山見一老父告云師卜庵遇盤石可止其後果如¶
　　所告遂結廬焉因自號靈墟盖第五思修地其注¶
　　涅槃經處號智者嶺中有卓錫泉北望一峯摩雲¶
　　即華頂也隨開皇五年賜號靈墟道場漢乾祐中¶
　　改智者院國朝大中祥符元年改夀昌寺治平三¶
　　年改今額舊有瑞閣(陳侍郎公輔詩云晴雲漠漢/水潺潺危閣春歸白日閒若)¶
<pb:KR2k0017_WYG_028-20a>¶
　　(問阿師消息處眼/前環列是青山)¶
　　(闕/)在縣西九十里蘆峯舊名寳慈唐乾化(闕/)¶
　　　(闕/)瑫建盖天台十大刹之一也舊為(闕/)¶
　　(闕/)處及是瑫卓庵已而造寺燃栢(闕/)¶
　¶
　　(闕/)祥符元年改今額(闕/)¶
　　(闕/)在縣西北三年五里舊名安國(闕/)　　　　元¶
　　年建盖僧徳韶第二道場國朝大中祥符元年改¶
<pb:KR2k0017_WYG_028-20b>¶
　　今額隆興初併入(闕/)　今復興有雙松亭(晁守公/為詩云)¶
　　(雲間龍䕶千尋榦地底雷奔萬仞泉/寄語廬山舊逰客箇中端不減棲賢)¶
寳相院在縣西北二十五里舊有保國華嚴吳越時僧¶
　　徳韶建國朝大中祥符元年改今額(天聖中雪竇/歡闕師主此)¶
　　(有偈頌闕/子闕傳之)¶
浄明院在縣東北二十里按舊經本名髙明唐(闕/)　七¶
　　年建今攷所藏錢氏遺墨乃清泰三年(闕/)　者幽¶
　　溪道場今殿前有石經幢刻云天福(闕/)　捨入幽¶
<pb:KR2k0017_WYG_028-21a>¶
　　溪禪院可驗也國朝大中祥符元年改今額¶
西竺院在縣西北五十里舊名國泰唐大中十年建盖¶
　　僧智顗著止觀之地前有溪流或號幽溪道場國¶
　　朝大中祥符元年改今額¶
禪智院在縣北五十里舊名文殊晉天福(闕/)　　　國¶
　　朝治平三年改今額¶
浄明院在縣西北五十五里舊名通圓定慧周顯徳四¶
　　年建盖僧徳韶第一道場國朝大中祥符元年改¶
<pb:KR2k0017_WYG_028-21b>¶
　　今額¶
福善院在縣西北七十里寒石山舊名崇福梁開平元¶
　　年建盖寒山子棲遁處周顯徳中改聖夀昭儀孫¶
　　氏重新之由明巖北五里而上四山聳秀水流亂¶
　　山間鏘如佩環院宇周阿並置巖下窓扉軒户開¶
　　闔於烟雲紫翠中故南山之標勝者推寒明二巖¶
　　國朝大中祥符元年改今額宣和中重建云(洪适/題云)¶
　　(峭壁挿青冥層岩覆化城空中清磬發幽處慧燈/明萬瓦是雲氣四簷無雨聲豐干不饒舌此地孰)¶
<pb:KR2k0017_WYG_028-22a>¶
　　(知/名)¶
明聖院在縣南一十里舊名保夀觀音周廣順元年建¶
　　國朝治平三年改今額¶
大明院在縣東北九十里舊在墺西名菩提大同周顯¶
　　德五年建後徙今地國朝治平三年改今額¶
　　　　　教院一十有二¶
崇善寺在縣北五里赤城山下晉太元元年建先是興¶
　　寧中僧曇猷依巖造寺號中巖後以多赤蟻徙平¶
<pb:KR2k0017_WYG_028-22b>¶
　　地國朝大中祥符元年改今額政和八年又改玉¶
　　京觀未幾仍舊放生池在焉(舊經作太康初建寺/按髙僧傳曇猷興寧)¶
　　(中至台嶺若以為太康則是猷前已有寺百餘西/年矣  唐許渾題中巖云蒼蒼松檜隂曉月露)¶
　　(岑素壁秋燈暗紅爐夜火深厨開山鼠散鐘盡隴/猿吟行役方如此逄師懶話心  周朴題云浮世)¶
　　(師休話晉時燈照岩禽飛穿静户藤結入髙杉存/没詩千首廢興經數函誰知將俗耳来此避囂䜛)¶
　　(煙夏竦題云丹壁排空峭四濃上真應此駐靈蹤/  沈曉日明孤頂雲破餘霞出半峯岩下法師曽)¶
　　(伏虎洞中天子屢投龍他年翠/輦東巡狩玉牒終須受大封)¶
大慈寺在縣北二十九里舊名修禪或名禪林陳時為¶
<pb:KR2k0017_WYG_028-23a>¶
　　僧智顗建(舊經云齊中/興二年建)盖顗思修初地及定光授¶
　　記銀地之所(定光所居號金地此號/銀地皆以土色言之)直寺門巽隅¶
　　號佛隴顗第二宴坐處隋創國清乃更寺為道場¶
　　唐㑹昌中廢咸通八年重建國朝大中祥符元年¶
　　改今額其法堂曰浄名以顗嘗講是經故也又有¶
　　顗所供普賢及手書陀那尼經隋朝所賜寳冠尚¶
　　存有漱玉亭又有虞世南所書華嚴經紹興中為¶
　　秦丞相檜取去(葉清臣題云佛隴山沈茂草平材/間猶作誦經聲一心三觀休分别)¶
<pb:KR2k0017_WYG_028-23b>¶
　　(秋静山髙海月明依陸煥題云天下紛紛吹戰塵世/我來佛隴悟修身  然猨鶴如相識知是山中幾)¶
　　(人闕/)¶
　¶
顯寧崇報院在縣東二百五十步舊有接待(闕/)　　　五¶
　　年内侍陳良弼丐為薦福之地遂賜今額¶
東定慧院在縣東北一十五里舊名傳教乾徳(闕/)年建¶
　　五代時僧希寂演天台教于此大中祥符(闕/)年改¶
　　今額縣西有普賢院亦號定慧今呼之為西定慧¶
<pb:KR2k0017_WYG_028-24a>¶
　　云¶
天宫院在縣西二十里舊名旃檀瑞像吳越時僧徳韶¶
　　建號第十一道塲國朝祥符元年改今額¶
真覺院在縣北二十三里隋開皇十七年建僧(闕/)　𦵏¶
　　焉龕前置雙石塔號定慧真身塔院(闕/)　　與所¶
　　賜方袍尚存國朝大中祥符元年改今額¶
普慶院在縣東北三十里舊名保興福慶晉天福(闕/)年¶
　　建國朝(闕/)　　　改今額¶
<pb:KR2k0017_WYG_028-24b>¶
(闕/)¶
　¶
無相院在縣西南三十五里舊在瑞龍巖北名獻(闕/)唐¶
　　咸通二年建時有僧師簡以杖叩卧龍(闕/)　故名¶
　　逺近勝槩凡十(瀑布潭石門徑鹹水闕陁龍天柱/香爐紫凝應闕  峯寳  羅漢二)¶
　　(岩/)國朝大中祥符元年改今額治平中徙今(闕/)¶
　　(為之/記)¶
鎮國院在縣西南四十里舊名開岩梁普通三年建盖¶
<pb:KR2k0017_WYG_028-25a>¶
　　因天花尊者擘岩得雪故名周顯德六年重建改¶
　　泗洲禪院國朝大中祥符元年改今額¶
金繩院在縣東五十里實栖禪支院慶歴中賜額¶
大智院在縣東六十里開寳七年建太平興國初建號¶
　　大明治平三年改今額¶
　　　　　律院二¶
西安隠院在縣東北四十里舊名臻福建隆三年建大¶
　　中祥符元年改今額前有雙溪五峯¶
<pb:KR2k0017_WYG_028-25b>¶
　　(闕/)在縣西八十里舊名(闕/)　　治平(闕/)¶
　¶
　　　　　甲乙院四十有三¶
闡法寺在縣南五里舊去縣治五步名建平晉黎䕶將¶
　　軍劉元捨宅建(舊傅元因遇雨有金/錢之異故建此寺)後有鴿子和¶
　　尚新之號鴿子道塲側有靈龜峯又有綴石坡陀¶
　　迤邐草木䝉茂左右溪流縈帯民居皆桃花熙春¶
　　彌望如綺錯焉國朝大中祥符元年改今額¶
<pb:KR2k0017_WYG_028-26a>¶
妙智寺在縣西北二十里宋末僧普(孝廟/嫌諱)建舊傳(孝廟/嫌諱)¶
　　感江白郎之異遂以名巖(詳見/山門)隋大業中僧純陀¶
　　徙平地五十步唐貞觀十年賜號白巖寺㑹昌中¶
　　廢咸通二年重建加咸通國朝大中祥符六年改¶
　　今額舊有列秀亭及王羲之墨池(陳白詩云八重/峯頂望羣山百)¶
　　(谷東流去不還惟有右軍/遺跡在月波時落墨池間)¶
寧國寺在縣西四十五里梁普通三年僧智達居焉每¶
　　誦經則有紫雲覆其上故山名紫凝後建寺名栖¶
<pb:KR2k0017_WYG_028-26b>¶
　　禪唐㑹昌中廢大中五年重建國朝大中祥符元¶
　　年改今額¶
大梵寺在縣西北七十里明巖五代時僧全宰棲焉入¶
　　門兩石夾峙號石門前對幽石横敞飛閣巖竇嵌¶
　　空堂宇半居其下大概如寒石山國朝大中祥符¶
　　元年賜額¶
福應寺在縣西南七十里舊名普聞漢乾祐三年建盖¶
　　僧徳韶第六道塲國朝大中祥符元年改今額¶
<pb:KR2k0017_WYG_028-27a>¶
普慈院在縣北一里舊在蓮華峯頂名大悲開寳七年¶
　　建治平三年改今額熈寧三年徙今地¶
清心院在縣東一十里舊號螺溪以僧智顗放螺溪中¶
　　故名今上有螺如巨蠣或出没焉國朝治平三年¶
　　改今額¶
禪林院在縣西南一十五里舊號龍山集雲隋僧智顗¶
　　建唐天寳六年改龍山為始豐國朝乾徳二年號¶
　　龍山崇修大中祥符元年改今額¶
<pb:KR2k0017_WYG_028-27b>¶
東廣福院在縣東一十五里舊名靈水庵寳元二年建¶
　　治平三年改夀聖紹興三十一年改今額¶
大覺院在縣東南一十五里舊名華嚴道場乾徳三年¶
　　建治平三年改今額¶
永寧院在縣東北一十五里舊名普寧周顯徳四年吳¶
　　越王建國朝治平三年改今額¶
景福院在縣西二十五里周顯徳七年建俗呼茶院盖¶
　　僧德韶施茗處國朝開寳三年賜號崇福大中祥¶
<pb:KR2k0017_WYG_028-28a>¶
　　符元年改今額¶
興教院在縣南三十里吳赤烏二年建舊有孜禪師廬¶
　　於此以其衆峯縈抱號回巒庵及是始為院國朝¶
　　大中祥符元年賜今額¶
仁夀院在縣東北三十里舊名九明漢乾祐二年建葢¶
　　僧智顗宴坐九折道場國朝治平三年改今額¶
西廣院在縣西三十里舊名水陸太平興國四年建¶
　　熙寧三年改夀聖紹興三十一年避髙廟尊號改¶
<pb:KR2k0017_WYG_028-28b>¶
　　今額¶
秀巖院在縣西北三十五里舊名西雲晉天福八年建¶
　　盖僧徳韶第三道塲國朝大中祥符元年改今額¶
浄安院在縣西南三十五里唐乾符二年建先是吳赤¶
　　烏中有周禪師居此以山如屏峙名翠屏庵及是¶
　　始為院國朝治平三年賜今額¶
資福院在縣東南四十五里舊名清化吳赤烏二年建¶
　　國朝治平三年改興化隆興初賀參政允中家乞¶
<pb:KR2k0017_WYG_028-29a>¶
　　為香燈院遂改今額¶
普光院在縣西北四十里舊名長夀後唐清泰元年建¶
　　國朝大中祥符元年改今額¶
鷲峯院在縣西五十里舊名峇嶺唐大中三年僧懐玉¶
　　建國朝咸平三年改今額¶
廣嚴院在縣西五十里舊名長隴唐光啟三年建凡三¶
　　徙至今地國朝治平三年改今額¶
寳興院在縣西南五十七里舊名寳夀漢乾祐三年建¶
<pb:KR2k0017_WYG_028-29b>¶
　　國朝治平三年改今額¶
永福院在縣西六十里舊名靈瑞唐咸通四年建國朝¶
　　大中祥符元年改今額¶
　　(闕/)院在縣西北三十五里漢乾祐元年建葢徳韶¶
　　第四道場國朝大中祥符元年賜額¶
善興院在縣東北六十里舊名華頂圎覺道場晉天福¶
　　元年僧徳韶建盖僧智顗嘗宴坐於此故有定光¶
　　招手石古語云定光金地遥招手智者江陵暗㸃¶
<pb:KR2k0017_WYG_028-30a>¶
　　頭是也又有降魔塔伏虎壇鬼疉石白雲先生室¶
　　甘泉先生居今耆舊又傳葛元茶圃王羲之墨池¶
　　然無所據國朝治平三年改今額¶
寳華院在縣東六十里舊名太平唐乾符二年建國朝¶
　　治平三年改今額¶
實相院在縣西南七十里舊名彌陁塔院周顯徳中建¶
　　盖僧德韶第七道場國朝大中祥符元年賜今額¶
東安隠院在縣東七十里舊名隠嶼漢乾祐三年建國¶
<pb:KR2k0017_WYG_028-30b>¶
　　朝治平三年改今額¶
浄居院在縣西北七十三里舊名華嚴庵盖僧居月誦¶
　　此經處治平三年賜今額¶
證教院在縣北一百里舊名無量夀佛塔院建隆元年¶
　　建盖僧徳韶第十道場後於此示滅大中祥符元¶
　　年改今額¶
澄心院在縣北一百三十里舊名澄明治平元年改今¶
　　額¶
<pb:KR2k0017_WYG_028-31a>¶
金文藏院在縣西北六十里盖萬年支院漢乾祐三年¶
　　建國朝咸平二年賜額有金書大藏經五千二百¶
　　巻實大宗所賜䕶飾甚偉建中靖國中燬于火¶
瀑布寺在瀑布西一里宋元嘉二年僧法順建今廢¶
隠嶽寺在縣東一十里鳳凰山西梁大同元年西域梵¶
　　僧建隋大業元年廢唐貞觀元年重建俗或傳為¶
　　鳳凰寺今廢¶
白馬寺在縣西四十里陳時建唐㑹昌中廢¶
<pb:KR2k0017_WYG_028-31b>¶
佛窟寺在三井西峯上僧遺則卓庵居之唐㑹昌中廢¶
飛霞寺按神邕山圖在赤城山腹梁岳陽王妃建其後¶
　　僧定光居之梁亡寺廢¶
慧明院在縣東北六十里華頂峯上舊名慧日俗又呼¶
　　東峯梁乾化元年建國朝治平三年改今額近廢¶
　　　　　　(闕/)十五里晉開運(闕/)¶
　　　　　　(闕/)庵於此號金地定光後廢¶
先照庵在縣北五十里建中靖國元年建後燬于兵紹¶
<pb:KR2k0017_WYG_028-32a>¶
　　熈四年復新之(詳見/石橋)中有妙音曇華二亭應真閣¶
　　舊有先照亭今廢(葉清臣詩云一逕涼飈響萬松/青霞紫霧祕靈蹤寒生别洞前)¶
　　(溪雨聲到諸天午夜鐘山頂月髙猶駕鶴潭隂雲/起舊降龍出塵境界無多逺已上金庭第七重)¶
頭陁庵在縣西九十里隋開皇十八年建初國清有聖¶
　　者頭陁詣雷馬山伐木建殿相距絶逺聖者作法¶
　　致雨一夕暴漲木蔽流而下後人為卓庵焉(楊傑/為施)¶
　　(結界/文)¶
斷橋道場在縣北七十里國朝開寳元年建太平興國¶
<pb:KR2k0017_WYG_028-32b>¶
　　五年廢¶
　¶
　¶
　¶
　¶
　¶
　¶
　赤城志巻二十八¶
