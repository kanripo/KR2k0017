# -*- mode: mandoku-view; -*-
#+TITLE: 赤城志
#+DATE: 2015-08-24 22:39:18.672754
#+PROPERTY: ID KR2k0017
#+PROPERTY: BASEEDITION WYG    
#+PROPERTY: JUAN 卷二十九
<pb:KR2k0017_WYG_029-1a>¶
欽定四庫全書¶
　赤城志巻二十九　　　　宋　陳耆卿　撰¶
　　寺觀門三¶
　　　寺院¶
　　　　仙居¶
　　　　　禪院一十有六¶
顯慶寺在縣西五十步舊在紫籜山下名顯元梁天監¶
　　二年建隋大業元年廢唐貞觀十年重建天寳六¶
<pb:KR2k0017_WYG_029-1b>¶
　　年有神光現今址遂徙之改光明山㑹昌五年廢¶
　　大中二年重建國朝祥符元年改今額(舊傳大觀/初僧象寧)¶
　　(謀剏應真閣夣二神僧丹衣告曰鉄山潭有鉄柱/宜往取之及寤往視柱果出波上人以為異遂樂)¶
　　(成/之)¶
興道院在縣南三里南峯舊名興善慶歴中建治平三¶
　　年改今額上有浮圖曰南塔及涵清亭藍光趨稼¶
　　二軒瞰大溪為放生池焉(陳襄詩云今日登南塔/懐愁不自勝年華催髩)¶
　　(髪身計憶岩稜道業愁諸子根源畏老僧何當論/去就細得問龜朋  劉光詩云百尺擎空窣堵波)¶
<pb:KR2k0017_WYG_029-2a>¶
　　(羣峯奈此獨髙何鼔鐘鳴處是非外天地望中蒼/翠多閒㸔野雲披玉柱醉眠秋浪捲銀河問師乞)¶
　　(取軒前月一榻清風許我麽浸郭明甫題涵清亭有/云山光竹影交寒輝下有碧  吹漣漪沙痕隠隠)¶
　　(白鳥去石聲鑿鑿扁舟歸蕙蘭發馨禪味逺雲霧/吐秀人家稀湏知春事不可挽杜䳌已遶林中飛)¶
　　(此令楊筠題云水縛山腰㸃萬松雲扶翠岫挿寒空/  溪定入桃源去時見波間有落紅又云民既無争)¶
　　(景自長淡然相對一爐香欲收鼻觀還無暇寄謝/南山古道塲  葉翥題藍光軒云出郭纔咫尺便)¶
　　(覺山意幽招提立絶頂寳塔凌空浮小軒足娛容/下有清溪流翠岫供逺眺真欲明雙眸平蕪草肥)¶
　　(軟飽飼眠吳牛沙頭水色静飛上馴白鷗人稀日/亭午野渡横孤舟坐久意逾爽吹𬒮風颼颼想當)¶
　　(三伏天凛然如素秋簿書叢裏來恱若脫覊囚乗/興偶登覽不謂成勝逰平生志所願一壑與一丘)¶
<pb:KR2k0017_WYG_029-2b>¶
　　(脚力到佳處須作信宿留南峯只在眼不必勞㝠/搜當時輞川圖景物有此不學貴守所見出處各)¶
　　(異謀淵明亦髙/哉未肯屈督郵)¶
廣度院在縣北三十里紫籜山上舊在西隅百步名瑞¶
　　峯唐天寳元年建㑹昌中廢晉天福中重建國朝¶
　　宣和中改今額紹興二十年僧藴璋徙今地地枕¶
　　溪帶壑林麓衍美居者多蓻术焉(郭三益題云羲/和均四時曜靈)¶
　　(有急莭沈迷簿領書坐嘆春事歇及□新雨收西/郊軔初發蒼頑山氣嘉奔悍溪流活風驚麥翻浪)¶
　　(水净秧抽髪漸窮蕭寺幽頓使煩襟豁蜂喧釀蜜/翅鳥落啼林血髙僧日無事㣫术畦畆闊緑苗已)¶
<pb:KR2k0017_WYG_029-3a>¶
　　(紆紫紫花行復結吾欲/訪長生終嵗期採擷)¶
奉聖院在縣西南一十里隆興中建舊傳僧宗秀誦蓮¶
　　經有蓮華自地湧出故俗稱蓮堂云¶
東寳相院在縣東一十二里舊名普勝塔院唐昭宗時¶
　　建國朝天聖四年改今額淳熙二年重建¶
三學院在縣東二十里舊名西仁吳越時改遇明國朝¶
　　景徳二年改今額¶
多福院在縣東二十五里慶歴三年建(一云治/平二年)有分翠¶
<pb:KR2k0017_WYG_029-3b>¶
　　軒¶
宣妙院在縣西北三十里劉漢乾祐元年建紹興五年¶
　　重建¶
法明院在縣西南四十里舊名景星唐乾符三年建治¶
　　平三年改今額¶
殊勝院在縣西北五十里舊名奉國紹興九年重建國¶
　　朝治平中改今額¶
西寳相院在縣西五十里舊名梁興梁天建三年建國¶
<pb:KR2k0017_WYG_029-4a>¶
　　朝大中祥符元年改今額紹興二十二年重建¶
治平院在縣西七十里舊名廣業唐建中三年建國朝¶
　　大中祥符元年改今額¶
慈安院在縣東北三十里建炎三年建¶
興化院在縣西北三十五里開寳八年建¶
䕶聖院在縣東南五十里唐乾寧元年建¶
廣嚴院在縣東一十里慶歴三年建¶
　　　　　教院三¶
<pb:KR2k0017_WYG_029-4b>¶
集福院在縣北一十里天聖二年建¶
崇教院在縣南二十里大中祥符二年建靖康元年重¶
　　建¶
普信院在縣南四十里舊名興國開寳八年建治平三¶
　　年改今額¶
　　　　　甲乙院二十有三¶
金像寺在縣西三十五里舊名聖像五代時韋氏子捨¶
　　宅建以其初斸地得石佛故名嵗久無碑識惟石¶
<pb:KR2k0017_WYG_029-5a>¶
　　幢巋然唐垂拱三年立也(舊傳自海上浮至色如/乳人取其屑以愈疾焉)¶
　　國朝治平改今額¶
浄梵院在縣西南一十五里梁天監中建國朝宣和中¶
　　僧梵臻重建(吕本中記云佛之為説與孔子異乎/不異也何以知其不異也以其為教)¶
　　(知之孔子以知止而后有定定而后能静静而后/能安安而后能慮慮而后能得也孔子傳之曽子)¶
　　(曽子傳之子思子思傳之孟子矣而佛之教由戒/生定由定生慧盖與大學之説無異者孟子以萬)¶
　　(物皆備於我反身而誠樂莫大焉而佛之説以天/地萬物皆吾心之所見山河大地皆吾身之所有)¶
　　(正與孟子之說同吾以是知佛之説與孔子不異/也然而區區施設則有若不同者世人惑焉而生)¶
<pb:KR2k0017_WYG_029-5b>¶
　　(異論竭智畢精以相攻詆而卒不測其要則不知/其所以異者迹然也雖然迹安所自出哉此非黙)¶
　　(識心通實至此者不能知其實然也彼方且從事/於文字言語不揣其本而欲判其果同與異則亦)¶
　　(易惑矣雖然物有本末事有終始自佛與孔子使/學者知所後先皆然未有不思而得無為而成由)¶
　　(思至於無思有為至於無為然後為學之正有意/於善者不可忽也妙湛禪師思慧以道徳譽望震)¶
　　(耀一時具所以教其徒者有終始本末如吾前所/陳自頃所闕来所至兵火佛與殿廢不支者多矣)¶
　　(台州仙居縣净梵院去邑十五里許首建梁天監/中宣和盗起清溪延蔓遍浙東院為賊所焚僧梵)¶
　　(臻力行士也慨然憫之廣求信士銖積寸累因院/舊基規模宏大而一新之誨僧惠宗為之勸首數)¶
　　(年而工畢不知其兵火之餘也天台之人咸嘉臻/之勤而重其志始佛殿未成衆患無大木可就一)¶
<pb:KR2k0017_WYG_029-6a>¶
　　(夕溪水漲得大木沙磧中殿遂成識者知其有神/相也吾以是知有為之功為不可廢由思至於無)¶
　　(思冇為至於無為天下通論不可易也而世之學/佛者率抱虚自大自誦佛號作觀持禁戒悉棄不)¶
　　(為曰是冇為者非吾所致力也彼盖不知二者之/相須闕一不可本末次第不可誣也觀臻之所以)¶
　　(全復舊宇崇飾備具亦可少媿矣梵臻舊從妙淇/師遊漸滋餘潤固久院成妙湛属本中為記大概)¶
　　(不可以已故以佛孔子不異者并告之庶居其屋/而遊其中知有為無為之相須而佛孔子之所以)¶
　　(不異者或有/得於斯言也)¶
萬安院在縣西南四十五里舊名萬夀唐乾符中建國¶
　　朝天聖六年改今額其地深窈與塵境絶山環水¶
<pb:KR2k0017_WYG_029-6b>¶
　　抱有茂林脩竹之勝土號方竹源左升崇岡重巒¶
　　複嶺如屏列可眺可詠舊有斗起亭建炎中薛左¶
　　丞昻避地居之¶
福延院在縣西四十五里天禧三年建舊傳僧請徹卓¶
　　庵于此有猛虎馴伏焉(許操題云一山屈曲如回/肘前有虎眠當水口隂森)¶
　　(萬木緑參天秀色崢嶸欲飛走神仙渺邈不可問/簫鼓尚能喧耳否朝風暮雨無嵗年應是蒼苔暗)¶
　　(科/斗)¶
大興院在縣東(闕/)十五里開寳八年建四峯環遶前瞰¶
<pb:KR2k0017_WYG_029-7a>¶
　　大溪有巨石屹横流中狀若牛然故俗號石牛云¶
正覺院在縣東南七里舊名珠頭岩開寳八年建治平¶
　　三年改今額¶
崇相院在縣西二十五里舊在溪西平坡名靈峯開寳¶
　　中建天禧元年以圯于水徙今地仍改今額¶
精嚴院在縣西三十里舊名靈泉唐乾符五年建國朝¶
　　治平三年改今額¶
普勝院在縣東北三十里後唐長興二年建國朝治平¶
<pb:KR2k0017_WYG_029-7b>¶
　　四年賜額¶
鷲峯院在縣東南三十里舊名幽禪宣和中有貞教師¶
　　主白蓮後學宗之至今懴法禮鷲峯尊者云靖康¶
　　元年重建¶
浄居院在縣西北四十里後廢乾道中吳康肅芾俾僧¶
　　行機重建¶
善因院在縣南五十里舊名招福唐廣明八年建國朝¶
　　治平三年改今額¶
<pb:KR2k0017_WYG_029-8a>¶
正貞院在縣東南五十里唐末僧(闕/)静建國朝紹興二¶
　　年重建¶
浄樂院在縣西七十里唐咸通二年建舊名興樂國朝¶
　　治平三年賜今額¶
廣福院在縣西一百四十里咸平三年建¶
明聖院在縣西一十五里景祐五年建¶
清修院在縣西二十五里開寳中建後廢開禧元年重¶
　　新之¶
<pb:KR2k0017_WYG_029-8b>¶
寳積院在縣東南三十里治平三年建¶
慧門院在縣西三十五里景祐五年建仍賜額¶
梵嚴院在縣西四十里元祐六年建¶
普光院在縣西南八十里¶
漏澤院在縣西北二里崇寧三年建盖奉詔瘞叢骸之¶
　　地今廢¶
覺海院在縣東三十五里建炎三年建今廢¶
　　　　　尼院四¶
<pb:KR2k0017_WYG_029-9a>¶
浄勝院在縣西南五十里舊名寳勝俗傳唐時陳長者¶
　　捨基建晉天福中賜額國朝治平三年改今額¶
大仁院在縣西南四十五里紹興十七年建¶
明覺院在縣南三十里紹興二年建¶
夀寧院在縣西二十里大觀元年建今廢¶
　　　　寧海¶
　　　　　禪院一十有二¶
崇教寺在縣西二里舊在縣北三十里名清泉梁天監¶
<pb:KR2k0017_WYG_029-9b>¶
　　元年建隋大業元年廢唐乾元元年徒今地㑹昌¶
　　中廢大中元年復建國朝大中祥符改今額舊有¶
　　筠軒(左緯詩云只把山為界紅塵自此分竹窗吟/聴雪苔石坐㸔雲意静詩先到心清道自聞)¶
　　(深慙王許軰猿鶴舊同羣先羅適筠軒詩云夜憶/清軒上都忘居㑹稽秋聲  在竹月色最宜溪銀)¶
　　(漢簷前直玉繩天外低何/人倚欄檻為聴下莊雞)¶
夀寧寺在縣南一十里舊名白水庵晉義熙元年僧曇¶
　　猷建時猷自海乗槎至卓錫泉湧故以為名晉天¶
　　福五年改名海晏國朝淳化元年改今額門外有¶
<pb:KR2k0017_WYG_029-10a>¶
　　猷所携石髙數尺許石上有紹聖中髙述陳安道¶
　　以下題字其西三十步有洗腸井其水白色旱澇¶
　　不損益太宗搜訪名山工部侍郎王化基奏聞至¶
　　道元年遣内侍裴愈手御書三十軸以賜後多散¶
　　逸云¶
浄土院在縣東四十五里舊名資國唐武徳中建國朝¶
　　治平三年改今額(周弁詩云一逕森森入翠㣲翠/㣲深處見禪扉倚雲殿閣金相)¶
　　(照蔽日松杉碧四圍竹引澗泉寒遶屋雨蒸山靄/潤侵衣十年逰宧今重到景物依前舊識稀楊傑)¶
<pb:KR2k0017_WYG_029-10b>¶
　　(詩云岩谷連天嶺杉松徹象山路從雲外入人自/海邊還禪榻紅塵斷經牕白晝間玉蓮生有處香)¶
　　(滿翠徽間慮孫大亷詩云流水元依澗孤雲不著/山萬縁機  斷一㸃净明還立雪人何在銜花鳥)¶
　　(自閒羣昏疑網破雄論落人間塵又詩云白蓮開/緑水佛子舊家山浄境無南北  心有去還林深)¶
　　(天籟逺風定水雲間何/日逢征騎重來翠巘間)¶
寳嚴院在縣北九十二里舊名茶山寳元中建相傳開¶
　　山初有一白衣道者植茶本于山中故今所産特¶
　　盛治平中僧宗辯携之入都獻蔡端明襄蔡謂其¶
　　品在日鑄上為乞今額¶
<pb:KR2k0017_WYG_029-11a>¶
清居院在縣東一十里治平三年建仍賜額山絶頂如¶
　　菡蓞舊傳僧曇猷乗槎自海至嘗卓庵焉¶
廣潤院在縣西南五十里舊名普濟晉僧曇猷建國朝¶
　　大中祥符中改今額¶
演法院在縣西南六十里唐景福中僧行恭建國朝大¶
　　中祥符元年賜額¶
慈源院在縣東南一百五十里舊名龍泉晉天福七年¶
　　建國朝治平三年改今額¶
<pb:KR2k0017_WYG_029-11b>¶
法安院在縣東一百五十里一名古洞淳熙三年僧惠¶
　　本重建¶
廣福院在縣東二百五十里舊名資國太平興國(闕/)年¶
　　建治平三年改今額¶
大覺院在縣西南五十里開寳中建¶
妙勝院在縣東海中二百里開寳中建¶
　　　　　教院一十有四¶
永樂院在縣西南五十里舊名海雲梁天監中居人蔣¶
<pb:KR2k0017_WYG_029-12a>¶
　　政捨宅建政蜀人琬之後嘗隠于此故其地名蔣¶
　　山隋更名海月唐乾符中僧道隆重建更名永安¶
　　國朝治平初改今額元祐中僧禹昭又新之(羅提/刑適)¶
　　(記云余成童時好讀書而郷中無文籍唯鄉先生朱叟/絳世傳論語毛詩皆無註解余手寫讀之茫然不知義)¶
　　(旨之罅隙唯永嘆而己慶厯中有僧智賢師禹昭師皆/里釋之秀者同遊錢塘傳智者教以餘力事明静大師)¶
　　(惟賢通儒書能講五經論語二師性明敏志堅而氣剛/各以儒釋二家自負不少下人余因得與二師遊假其)¶
　　(書叩其論議日浸淫開發聞此達彼由是知聖賢之門/墻有可入者遂尋師訪友以終所業余知經術之為樂)¶
　　(權輿於二師也熙寧初余以赴泗水令去鄉凡二十/有五年元祐六年始按刑二浙明年春扺鄉曲智賢)¶
<pb:KR2k0017_WYG_029-12b>¶
　　(己謝世惟禹昭師迓余於王愛嶺師雖雪眉松骨/老瘦成翁其神清氣静儼然若昔時叙别話舊傷)¶
　　(往而感來遂相與泫然流涕師且告余曰此去東/南三里即蔣山其院名永樂老身之故棲也願公)¶
　　(臨之因與之踏雲躡翠入長松之徑登堂皇巻亷/四顧羙乎哉前岩後峯左岡右隴流泉若蛇盤屈)¶
　　(而東注東北有峯最髙曰石柱師曰以多大楞名/之也是時春色在物夕陽滿山野花開而百鳥啼)¶
　　(㣲風起而白雲亂幽芳可擷逸興俄生於是與師/扶欄握手相顧而笑論無生之法盡滌闕)¶
　¶
　　(因求秒作記具闕/文通避地居闕)　　　　　　　(中捨宅諱政字/      為海雲)¶
　　(寺隋改曰闕/鄉人王闕)　　　　　　　(越所焚錢氏乾符中/  王易名永安本朝)¶
<pb:KR2k0017_WYG_029-13a>¶
　　(淳化中貞闕/禹昭闕)　　(隳覺亦増葺焉治平初賜今額/  勸檀&KR4270;之植福有麻氏者鳩)¶
　　(信士闕庫及賔大殿作三門次建法堂僧堂方丈/僧闕        客之舘凡七十楹皆撒舊成新易)¶
　　(卑為髙始熙寧五年終元祐八年功告畢余得闕/  録久弗暇書易路幾右坐𨽻昌府久要堂竊闕)¶
　　(之自余登第三紀矣郷曲少年無登第者亦無僧/以儒釋學自負如二師者然則山川秀氣豈總於)¶
　　(吾黨也必將有豪傑之士發憤自舊或儒或釋揚/名天下者矣然則余老矣不知能及其見否也因)¶
　　(取其所録暨余與二師相遇之始末及前日歸鄉/之新事載之鄙文使吾黨少年他日觀吾文知我)¶
　　(起白屋之艱若在故舊之難㤀能自激昻以成厥/志此余作記之微意其院之畛域則紀于碑隂云)¶
　　(爾/)¶
<pb:KR2k0017_WYG_029-13b>¶
法昌院在縣北二十五里舊名赤山菩提唐大順三年¶
　　建後又改靈山國朝大中祥符三年改今額¶
玉溪院在縣東南八十里舊名湫水唐元和五年以湫¶
　　水潭應禱而建國朝大中祥符元年賜今額¶
丹丘院在縣南九十里宋元嘉二年梅長者(闕/)¶
　　　　其誦經感丹鳳賜名丹丘(闕/)¶
　　　　改為院大中祥符中賜今額¶
　　　　　　(闕/)百里五代時軍將王徳(闕/)¶
<pb:KR2k0017_WYG_029-14a>¶
　　　　　址也周廣順元年賜名(闕/)¶
　　　三年改今額¶
　　　(闕/)縣北一十五里太平興國八年建治平(闕/)年¶
　　賜額¶
慈尊院在縣東二十里晉時建國朝大中祥符元年賜¶
　　額¶
延夀院在縣東南三十里舊名保安崇夀乾徳二年建¶
　　大中祥符三年改今額¶
<pb:KR2k0017_WYG_029-14b>¶
興梵院在縣南五十里舊名興國開寳中建治平(闕/)年¶
　　改今額¶
慈勝院在縣南七十里舊名慈安景徳元年建治平三¶
　　年改今額¶
靈峰院在縣東北八十里吳越尚書葉預捨宅建國朝¶
　　開寳中賜名三峯治平三年改今額¶
多寶院在縣西九十里舊名龍祥晉僧曇猷建國朝治¶
　　平三年改今額¶
<pb:KR2k0017_WYG_029-15a>¶
　　　　(闕/)西南一百里大龍山舊名興國治(闕/)¶
　¶
(闕/)　　　　　　　里治平三年建¶
　　　　　甲乙院一十有九¶
崇福院在縣西南二十五里梁王山俗號梁王寺舊名¶
　　資福唐武徳中建國朝大中祥符中改今額元祐¶
　　四年僧懐智造藏殿(羅提刑適/為之記)有主簿洪皓祠前¶
　　有古松盤偃詰曲若蛇龍然相傳數百年隂葢數¶
<pb:KR2k0017_WYG_029-15b>¶
　　畝雖畫工不能竟其状紹熙四年令方懋烈亭其¶
　　側(王常博澡/為之記)¶
妙相院在縣東五十步舊在縣西三十步又名赤山梁¶
　　天監元年建隨大業中廢唐乾元元年徙今地呉¶
　　越寳正三年改海晏國朝大中祥符元年改今額¶
慈雲院在縣西一十五里舊名齊雲唐咸通三年建國¶
　　朝治平三年改今額(羅提刑適詩云七十有餘嵗/不曽逰此山因尋白雲路深)¶
　　(入翠㣲間曉澗烟霞合春巖草/木斑誰灰心地火占取一生閒)¶
<pb:KR2k0017_WYG_029-16a>¶
瑞相院在縣東三十五里唐貞觀二年建吳越時葉大¶
　　傳景泰捨基闢之國朝治平三年賜額¶
吉祥院在縣西北四十里舊名雁蒼唐武徳元年建有¶
　　旃檀觀音僧了性事之甚嚴每禱輙應又有蓬萊¶
　　徑氷泉皆唐人所名國朝治平三年改今額¶
福興院在縣南一十里舊名福全庵開寳中剡人王氏¶
　　捨基建治平三年改今額¶
廣修院在縣西南一十五里舊名觀音唐大順中建國¶
<pb:KR2k0017_WYG_029-16b>¶
　　朝治平三年改今額¶
明智院在縣北二十五里舊名鄞水石晉㑹同中建國¶
　　朝治平三年改今額¶
大智院在縣北三十里舊名觀音乾徳中建治平三年¶
　　改今額¶
永福院在縣西四十里舊名柯山太平興國中建盖僧¶
　　曇猷駐錫之地¶
普福院在縣東五十里舊名保福乾徳中建治平三年¶
<pb:KR2k0017_WYG_029-17a>¶
　　改今額¶
明恩院在縣東北六十里唐乾元中建國朝治平三年¶
　　賜額¶
大寧院在縣北六十里舊名新寧晉天福中建國朝治¶
　　平三年改今額¶
保寧院在縣北六十里舊名保安雍熙中建治平三年¶
　　改今額¶
明因院在縣東南一百三十里晉㑹同中建國朝治平¶
<pb:KR2k0017_WYG_029-17b>¶
　　三年賜額¶
安住院在縣東南一百六十里舊名安和唐大順中建¶
　　國朝治平三年改今額¶
福聖院在縣東六十里開寳中建¶
䕶法院在縣東海中二百里太平興國中建¶
天真院在縣東海中二百里治平三年建¶
　　　　　尼院一¶
廣報院在縣西二里嘉定十一年尼普文建十四年賜¶
<pb:KR2k0017_WYG_029-18a>¶
　　額¶
　¶
　¶
　¶
　¶
　¶
　¶
　¶
<pb:KR2k0017_WYG_029-18b>¶
　¶
　¶
　¶
　¶
　¶
　¶
　¶
　赤城志巻二十九¶
