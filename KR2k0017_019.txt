# -*- mode: mandoku-view; -*-
#+TITLE: 赤城志
#+DATE: 2015-08-24 22:39:18.482583
#+PROPERTY: ID KR2k0017
#+PROPERTY: BASEEDITION WYG    
#+PROPERTY: JUAN 卷十九
<pb:KR2k0017_WYG_019-1a>¶
欽定四庫全書¶
　赤城志巻十九　　　　　宋　陳耆卿　撰¶
　　山水門一¶
　　　山¶
台以山名州自孫綽一賦光價殆十倍今以其所登載¶
質之見聞秀槩神標炳炳如星日非若野史浪記談河¶
說海誣誕而不經也按道書洞天福地於是邦為盛夫¶
神僊之事雖聖賢所不齒然必有靈區異境而後宅焉¶
<pb:KR2k0017_WYG_019-1b>¶
故州於東南無慮百數而台山之詭異巉絶獨稱雄於¶
世闉闍之間家面帢幘亦他邦所無也夫豈以其巉然¶
之阜巻然之石能使人鋪說而誦詠哉隠几澄思必有¶
得諸其山之外者矣¶
　　　　州¶
大固山一名龍顧山在州西北三百歩髙八十丈周回¶
　　五里按舊經晋隆安末孫恩為㓂刺史辛景於此¶
　　鑿塹守之恩不能犯遂以大固小固名山壁記序¶
<pb:KR2k0017_WYG_019-2a>¶
　　云隋平陳併臨海鎮於大固山以千人䕶其城則¶
　　得名舊矣而道史嘱辭乃云茅盈得道於臨海鎮¶
　　東龍顧山駕鶴上昇又紹興十年道士費德泓卓¶
　　庵北山斸地得晋永和九年斷碑亦有龍顧山字¶
　　盖本名大固後又為龍顧焉山勢逶迆抱州治如¶
　　屏障自州治後而北則曰北山自北山稍東接白¶
　　雲寺後則曰白雲山其實一山也¶
小固山在州東南二里與大固山相望髙七十丈周回¶
<pb:KR2k0017_WYG_019-2b>¶
　　四里(詳見大/固山)¶
巾子山在州東南一里一百歩連小固山兩峰如帢幘¶
　　一號帢幘峰其頂雙塔差肩屹立有明慶塔院院¶
　　之南有翠㣲閣北有廣軒軒下瞰闉闍閣南眺郊¶
　　藪廛市山川之盛一目俱盡故其勝槩名天下登¶
　　臨者必之焉又有曲肱齋齋側有礙雲軒又其巔¶
　　有息庵元祐中僧願鴻所棲今廢(任翻宿帢幘精/舍詩云絶頂新)¶
　　(秋生夜凉鶴飛松露滴衣裳前村月照半江水僧/在翠㣲開竹房  錢守昱題云數級崔嵬萬木中)¶
<pb:KR2k0017_WYG_019-3a>¶
　　(最堪影勢是難同闌干夜壓江心月鈴鐸秋摇嶽/頂風重疊畫□遮世界稀疎清磬徹虚空有時問)¶
　　(著禪僧路笑指丹霄去不窮飛章守得象題云歩/歩雲梯徹上層回頭自覺欲  騰頻来不是塵中)¶
　　(客乆住偏宜物外僧下寺鐘聲沉地底前峯塔影/落堦稜凭欄未盡呤詩興却擬乘閒更一登  孔)¶
　　(淘題云古寺尋清賞梯雲出薜蘿舉頭知日近極/目得天多别嶂千屏列長江一帶過常聞居浄境)¶
　　(况此復如何誰舒亶登山懐道人詩云不見風流/李謫僊彩牋  繼碧雲篇黄花零落芙蓉老惟有)¶
　　(青山似去年望何執中廣莫軒詩云曲檻小欄干/登臨咫尺間  隨流水逺髙共白雲閑亭栢僧歸)¶
　　(路江風客度灣覺来生羽翼疑是夢中還開陸長/倩詩云凌虚雲蹬陟崔嵬軒檻仍從絶頂  邑屋)¶
　　(萬家迷向背江流三面自瀠洄金山每恨波濤阻/星石曽登培塿来為是㑹稽東部郡不教更號小)¶
<pb:KR2k0017_WYG_019-3b>¶
　　(蓬莱日葛守閎詩云勝地藏東越嚴城聳二岑萬/燈迎  早孤磬出雲深雪霽茗初試雨㴠山半隂)¶
　　(兹焉即方廣有路到天心巒胡宗哲詩云昔人亭/榭乆荒殘今復髙軒峙翠  眺望可周千里景晏)¶
　　(逰非止有時歡樓臺逺近㸔如盡日月髙低轉似/丸最好使君登覽罷夕陽羣騎簇雕鞍  劉握詩)¶
　　(云天邉登覽處彫檻俯層岑山到三呉盡江連百/粤深柳煙含晚色花雨伴春隂騷雅知多助清虚)¶
　　(在賞心坤陳知柔題云司馬胸中著雲夢杜陵眼/底盖乾  吾衰不復論兹事飽㸔孤㠶落逺村)¶
　　　　臨海¶
盖竹山在縣南三十里按輿地志一名竹葉山中有洞¶
　　名長耀寶光之天周回八十里洞淵集所謂第十¶
<pb:KR2k0017_WYG_019-4a>¶
　　九洞天也雲笈七籖云僊人商丘子治之道藏洞¶
　　天記及名山記皆云盖竹山福地觀壇各一所有¶
　　竹如盖故以為名抱朴子云此山可合神丹有僊¶
　　翁茶園舊傳葛元植茗於此又有禮斗壇石忩石¶
　　几石床石臼石硯塵外記云中有石井橋北小道¶
　　直入有杉六叢左右有石室晉許邁嘗居之舊傳¶
　　漢末有陳仲林等四人入此山得道真靈區也(或/云)¶
　　(紹興間有二女郎出入洞中一老嫗/家其側疑以為魅穢其處遂不復見)又有丹鳯樓¶
<pb:KR2k0017_WYG_019-4b>¶
　　香爐天門二峰詭異竦特為逰覽之勝(唐守仲友/詩云籃輿)¶
　　(東出初雨収衆山巻霧奔蒼虬麦田幪幪連千疇/去年見種今冇秋農家椀大郎快㓉使君不去能)¶
　　(無羞春光欲盡誰挽留千林薿薿新緑柔桐花逺/近澹無色自開自落那闗愁洞天為我暫晴色使)¶
　　(我蠟屐窮𡨕搜天門發秀萬馬下水口離立羣峰/稠瀑泉對面㵼絶壁寶劍却倚丹鳯樓溪聲噴薄)¶
　　(雷震動石色古怪神剜鎪洞門谺谽風颼颼香爐/峯下蛇龍湫中岑特秀小為貴左右旌節森戈矛)¶
　　(幾年秘奥一日睹談笑指示君知不精廬但欲占/勝處專事棟宇非良謀飛廊跨水納佳氣突兀殿)¶
　　(堂居上頭軒窓髙下冇竒致洗滌肺腑明雙眸我/將於此棲羽流鳯笙鶴駕應来逰丹成一舉凌九)¶
　　(州下視濁世如浮漚靈祠欵謁路阻脩層巖傾澗/邃且幽經營輪奐亦未就揮金爾助何湏求晚雲)¶
<pb:KR2k0017_WYG_019-5a>¶
　　(漠漠鳴雨鳩僕痡泥滑我欲休虹橋列炬趣歸騎/城鼓已報初更籌追攀别乘聊復爾乘興何如王)¶
　　(子猷習池不為倒載去/兒童不用拍手欄街謳)¶
白鶴山在縣東南二十里上有展旗峰洗腸潭又有劍¶
　　崖舊傳趙炳留劍㾗於此按寰宇記山上有湖中¶
　　多盤石前有石槌石鼓鼓鳴則兵亂昔有白鶴飛¶
　　入㑹稽雷門鼓中擊之聲震洛陽故以為名又臨¶
　　海記云山上有池泉垂溜逺望如倒掛白鶴之狀¶
　　故有泉名挂鶴又郡國志云漢末有徐公於此山¶
<pb:KR2k0017_WYG_019-5b>¶
　　成道控鶴騰空而去故有鶴掛嶺焉三說不同未¶
　　詳就是¶
真隠山在縣西南四十里按寰宇記髙一萬六千丈周¶
　　回三百里與僊居韋羌山相接本名括蒼又名天¶
　　鼻唐天寶中改今名又按道書云括蒼山在㑹稽¶
　　山東南五嶽圖序云括蒼山東嶽之佐神僊傳云¶
　　王方平居崑崙往来羅浮括蒼山石壁上有科斗¶
　　字髙不可識宋元嘉中遣名畫圖於團扇焉¶
<pb:KR2k0017_WYG_019-6a>¶
龍符山在縣東一百七十一里海中本名覆釜按輿地¶
　　志云章安縣東五十里海際有覆釜山臨海記及¶
　　寰宇記云東海有山形似覆釜吳越春秋云吾得¶
　　覆釜書除天下之災而劉世軌記云夏帝登此山¶
　　得龍符之瑞唐天寶六年遂改今名山有巨跡相¶
　　傳夸父逐日所踐云¶
臨海山在縣東北二百四十里接海本牛頭山以有石¶
　　似之故名唐天寶六年改今名山下有二溪一始¶
<pb:KR2k0017_WYG_019-6b>¶
　　豐一東女至州北合流云¶
秀䴡山在縣東二百里海中舊名芙蓉臨海記云州東¶
　　北七十里海中有芙蓉山僧智顗傳云出海望芙¶
　　蓉山竦若紅蓮之始開盖指此也山上有石龕方¶
　　圓二丈巉巖如斵唐天寶六年改今名¶
東掖山在縣東北四十五里以其處天台左掖故名上¶
　　有隔塵亭(石象之題云山椒亭榭適徘徊病膜煩/襟斗頓開若有塵埃何處隔此中自是)¶
　　(少塵/埃)¶
<pb:KR2k0017_WYG_019-7a>¶
樓石山在縣南六十二里西北帶江仰望如樓狀(按謝/靈運)¶
　　(逰山志云樓石山多支子又僧懐玉記有/大小樓石山土人云内者為小外者為大)¶
石新婦山在縣東南七十里東瀕江按臨海記云山土¶
　　石紺色如人狀寰宇記云在縣東一百一里旁有¶
　　竒石如婦人悉紺色宋文帝亦嘗遣畫工圖於白¶
　　團扇焉(左緯詩云煙蘿為髻霧為巾獨立江邉經/幾春無故被人呼作婦不知誰是畫眉人)¶
岐山在縣東南六十里黄巖方山戴氏贅杜氏居於此¶
　　故俗呼杜岐山(按臨海記舊有謝詩杜岐一/穴占三鈞聳筆金門玉户新)¶
<pb:KR2k0017_WYG_019-7b>¶
石鼓山在縣東一百五里按臨海記云黄石村有石鼓¶
　　山山上有石似鼓兵革興則鳴舊有柵城唐貞觀¶
　　初刺史李元奏置起州兵二千人䕶之僧灌頂嘗¶
　　避地於此(陳侍郎公輔詩云有山名石鼓千古/鎮南溟大手不勞力動時天下驚)¶
兵山在縣東一百里唐末有兵遁於此故名¶
玉峴山在縣東一百七里本黄石山今縣東南地名黄¶
　　礁一名黄石奥相傳黄石公居此有石棊盤尚存¶
　　唐天寶六年更今名中有石澗可容數百人四面¶
<pb:KR2k0017_WYG_019-8a>¶
　　多林木臨海記云黄石山洩水九層沿崖如白練¶
　　舊經云昔有僧入其穴三日而回言其中多水有¶
　　伏翼大如鵝¶
上足山在縣西南一十一里一名戯龍西接真隠山南¶
　　連永嘉西南連括蒼有石井龍湫巖上有瀑布髙¶
　　十餘丈歲旱必禱焉¶
湖山在縣北四十里按臨海記其上夷坦可坐數百人¶
　　俯視江海邑屋爛然在目俗以重九日多登焉¶
<pb:KR2k0017_WYG_019-8b>¶
白鵠山在縣西北六十里以其水傾注遥望如倒掛白¶
　　鵠故名按臨海記云中有深湖魚大如二百斛舟¶
　　修可二丈疑其誕也¶
金鏊山(一作/鵝)在縣東南一百二十里東有一小洞昔有¶
　　人夜艤舟於此一物起波間光采注射迫視乃一¶
　　巨鏊金色故以為名(詳見善/濟院)¶
赤山在縣東南一百三十里絶頂有古塔塔之下有石¶
　　函盛小銅塔銅塔之内有銀壺盛舍利俗傳梁王¶
<pb:KR2k0017_WYG_019-9a>¶
　　詧所施¶
白山在縣東南二百五十里按臨海記郡東南有白山¶
　　望之如雪其上有湖舊傳金鵝於此集焉下有溪¶
　　其水金色¶
合旗山在縣東一百三十里舊傳僧灌頂居攝静寺㑹¶
　　有海㓂至頂講經自若㓂見旌旗耀日有神皆丈¶
　　餘懼而遁故以名山¶
東刋山在縣東九十一里一名天柱東南接黄石山按¶
<pb:KR2k0017_WYG_019-9b>¶
　　臨海記山極髙逺盖禹隨山刋木因以為名晋任¶
　　旭葬焉¶
望海尖山在縣東北四里後嶺上其峰髙聳宜逺眺今¶
　　土人多以為田麥時翠浪翻浮㝡為可愛¶
日山在縣西五里以其面東朝日視諸峰獨髙故名¶
牛極山在縣西北一十里以牧牛路至此極故名上有¶
　　平波數畝可逺眺¶
白巖山在縣西一十二里舊名白馬唐天寶六年改今¶
<pb:KR2k0017_WYG_019-10a>¶
　　名¶
古塘門山在縣南二十里兩峯對峙中空十餘丈舊傳¶
　　海門在焉¶
新羅山在縣西三十里與八疊嶺相望鳥道㠝岏多野¶
　　果土人利之¶
許孝山在縣北四十五里舊傳有許其姓者居喪至¶
　　孝每一慟則羣鳥悲鳴故以名山¶
山遮呀在縣西北五十里以鴻山嵯呀如齒並列故名¶
<pb:KR2k0017_WYG_019-10b>¶
燈壇山在縣西南六十里北達括蒼舊經云上為石壇¶
　　每隂雨則有光如燈故名¶
宜山在縣西六十里其巔平衍良疇可十頃上有潭瀑¶
　　沾溉水旱不能災¶
童峙山在縣東七十里按僧遵式安仁院記作峒峙字¶
鴻鶴山有二一在縣西七十里一在縣西北六十五里¶
龜潭山在縣東七十里舊傳下有石龜戴之故名¶
九盤山在縣東南七十五里以其路縈迴九轉故名絶¶
<pb:KR2k0017_WYG_019-11a>¶
　　頂可眺大海有小寺亦以山名¶
閭丘山在縣東北八十里昔有逸民閭丘氏居此故名¶
亭山在縣南一百里其地有寨由郡泛舟入黄巖者多¶
　　候潮於此¶
翠環山在縣東南一百三十里峰巒回合有若環翠故¶
　　名¶
髙相山在縣東北一百三十五里一穴無際按㑹稽圖¶
　　云與海通¶
<pb:KR2k0017_WYG_019-11b>¶
宴室山在縣東一百五十里按臨海記有越王望海舘¶
　　下有湖多金鵝飛魚¶
髙䴡頭山在縣東南二百八十里自此山下分路入髙¶
　　䴡國其峯突立宛如人首故名¶
常風山在縣西五十里以其穴常有風故名¶
碧雲山在縣西五十里面常風山¶
㡌尖山在縣西七十里以其形如㡌而銳故名¶
牛頭山在縣東二百八十里東北連寧海¶
<pb:KR2k0017_WYG_019-12a>¶
碧潭山在縣西北一十三里俗呼夀安山¶
鳴鶴山在縣西二十里¶
西岑山在縣東南六十里¶
寒石山在縣西北七十里¶
斗方山在縣西八十里¶
三石山在縣東一百二十里¶
白楓山在縣東南一百二十五里¶
海門山在縣東南一百二十六里瀕海¶
<pb:KR2k0017_WYG_019-12b>¶
堀門山在縣東一百五十里海中按郡國志作崛門輿¶
　　地志云山腹穹窿一穴透頂其中有聲則風起水¶
　　湧且主兵吳時已如此¶
大雄山在縣東二百一十一里海中(舊傳晋僧懐玉嘗/伐木於此值風與)¶
　　(浪合有光如練/導至湧泉寺)¶
熨頭扣山在縣東北二百一十一里海中西有嶼民多¶
　　居焉¶
石竈山在縣東南七十里海中以有石若竈然故名¶
<pb:KR2k0017_WYG_019-13a>¶
鵝鼻山在縣東一百五十里海中以其狀如鵝鼻吸水¶
　　故名下有海塗捺為田¶
輕盈山在縣東南一百六十里海中上有滬業者居焉¶
石佛山在縣東南一百七十里海中以其狀如佛故名¶
峧巉山在縣東南一百八十里海中上多支子且有田¶
　　及民廬¶
蒼郭山在縣東北二百一十一里海中以其西有蒼郭¶
　　村故名¶
<pb:KR2k0017_WYG_019-13b>¶
小門山大門山在縣東南一百里海中¶
夀昌山在縣東一百五十里海中¶
莆門山在縣東南一百五十七里海中¶
東麂山在縣東一百五十七里海中¶
西麂山在縣東一百六十二里海中¶
主山在縣東南一百七十里海中上多民居¶
鹿頭山在縣東南一百八十里海中¶
虎頭山在縣東北二百六里海中¶
<pb:KR2k0017_WYG_019-14a>¶
澤青山在縣東南二百一十九里海中¶
檉澳山在縣東北二百八十里海中¶
伯逹山在縣東北二百八十里海中¶
嶼山在縣東北二百八十里海中¶
澤山在縣東北二百八十里海中¶
雲峰有二上峰在縣西南五里下峰在縣西南一十九¶
　　里¶
三峰在縣東一十五里或云三峰旁有嶺亦以是名¶
<pb:KR2k0017_WYG_019-14b>¶
中峯在縣東六十九里按安仁院記有東接中嶽之語¶
惠峰在縣南二十里¶
靈峰在縣東南五十里¶
雙巖在縣南一十五里峭峻並峙為江南諸山之冠州¶
　　治對焉¶
石船巖在縣西一里城山嶺以其若船狀故名中有小¶
　　穴舊傳白鷹常棲其上¶
百丈巖在縣東北三里法安院側上有龍湫雨驟則雙¶
<pb:KR2k0017_WYG_019-15a>¶
　　瀑交垂如玉簾之狀章守得象詩所謂千尋練掛¶
　　雙流瀑是也¶
伎石巖在縣南一十里巖尖有巨石横其上著巖僅尺¶
　　許衆舉之莫能動¶
聖巖在縣南二十里錢柱山號險絶舊傳有神躍馬於¶
　　此故名至今有馬蹄㾗又名馬蹄巖¶
白巖在縣南二十四里孤絶秀異林木鱗次以其皆白¶
　　石故名上有龍湫水如白練云¶
<pb:KR2k0017_WYG_019-15b>¶
象鼻巖在縣西三十五里以其狀似之故名下枕深潭¶
雲巖在縣東四十五里以白雲常蔽其上故名¶
獅子巖在縣東五十里下里墺口呀然欲躩兩足埀前¶
　　狀如獅子踞地故名¶
猪頭巖在縣西十里¶
松巖在縣西南一十五里¶
羅漢巖在縣西二十五里¶
石龜巖在縣東南三十五里¶
<pb:KR2k0017_WYG_019-16a>¶
白馬隠身巖在縣東三十五里¶
寳藏巖在縣西四十五里¶
桐巖在縣東五十里接寧海¶
禪師巖在縣西五十五里¶
烏巖在縣東七十里¶
僊巖在縣東一百二十里¶
彭公嶼在縣東一十里(古謡云彭公嶼沙漲出宰相破/石湖水穿出狀元破石湖在縣)¶
　　(西日山比年沙漲謝錢二公果/相繼入相今湖水亦漸穿矣)¶
<pb:KR2k0017_WYG_019-16b>¶
樊續嶼在縣東南七里(見臨海記詳/見冢墓門)¶
新羅嶼在縣東南三十里昔有新羅賈人艤舟於此故¶
　　名¶
騰嶼在縣東北六十里南有溪清泚出巨蟹焉¶
龜嶼在縣東一十五里¶
嚴嶼在縣東一百二十里¶
獨嶼在縣東南一百三十五里¶
竹嶼在縣東一百四十六里海中¶
<pb:KR2k0017_WYG_019-17a>¶
馬嶼在縣東一百七十里¶
城山嶺在縣西南三里以築城其上故名¶
馬嶺在縣南五里舊傳有馬氏者鑿山為之故名¶
石姥嶺在縣西北三十里石有神靈人祭之以祈田蚕¶
　　凡經從者亦拜焉¶
新嶺在縣南三十五里入自大左㠗至嶺脊分臨海黄¶
　　巖界凡三上三下云¶
後嶺在縣北四里¶
<pb:KR2k0017_WYG_019-17b>¶
蔡嶺在縣東八里¶
平嶺在縣南一十里¶
䕶郭嶺在縣西南一十里¶
開浦嶺在縣西十七里¶
八疊嶺在縣西二十三里¶
長石嶺在縣南二十五里¶
小嶺在縣西二十五里¶
大嶺在縣西三十里¶
<pb:KR2k0017_WYG_019-18a>¶
朱沙嶺在縣東三十里¶
抝嶺在縣南三十里¶
孝慕嶺在縣南三十里¶
磨石嶺在縣西三十五里¶
大左嶺在縣南四十里¶
七孺嶺在縣西四十里(詳見鄉/里門)¶
小石嶺在縣西四十七里¶
五謹嶺在縣西北五十里下乃大石㠗云¶
<pb:KR2k0017_WYG_019-18b>¶
常風嶺在縣西五十里¶
長田嶺在縣南五十里¶
象坎嶺在縣西五十五里¶
天門嶺在縣西六十里¶
狼坑嶺在縣東六十里¶
寧和嶺在縣東六十里¶
童時嶺在縣東九十里¶
龍墺嶺在縣東南九十里¶
<pb:KR2k0017_WYG_019-19a>¶
金溪嶺在縣東北九十里¶
二嶺在縣東南一百五十里¶
城門嶺在縣東南一百五十里¶
芙蓉洞一名石皷洞在縣東一百四十里隆恩寺後洞¶
　　有二形如石皷大小相連大可方三丈小僅三之¶
　　二俗傳多怪物其西相距三四里有巨石髙十數¶
　　丈屹立山巔號石柱下亦有石室方二丈玲瓏上¶
　　通俗呼為穿巖云¶
<pb:KR2k0017_WYG_019-19b>¶
太平巖洞在縣西三十五里因鄉得名異峯谽谺上常¶
　　有雲氣其旁林木蔽映泉瀑飛垂有石室石枕石¶
　　床石杵之𩔖¶
常風洞在縣西四十里中極幽邃舊有石闌䕶之宣和¶
　　中亦嘗駐兵於此¶
招賢洞在縣西六十里因寺得名宣和冦難朝廷遣¶
　　將鋤擊以其地險㨿而守焉¶
平巖洞在縣東八十里舊傳仙人所棲有石門石窓石¶
<pb:KR2k0017_WYG_019-20a>¶
　　井石床鼎竈之類¶
金仙洞在縣東一百五十里以其下有寺曰金仙故名¶
　　一又名雉溪洞僻絶縈逺盖瞿曇之所家云¶
　(闕/)洞在縣東一百七十里口僅六尺深不可入每亭¶
　　户煎煑土人採捕皆聚其旁焉其下則海塗¶
金鷄石在皇華亭下瀕江根有兩足巨潮衝突不動即¶
　　皇華真人上昇處石間有泓水極清與報恩寺前¶
　　龍井通昔有人浮梗井中自石而出¶
<pb:KR2k0017_WYG_019-20b>¶
飛霞石在盖竹山舊傳仙人上昇於此石累三層牧孺¶
　　戱其上以手轉之不墜¶
疊石在縣南九里髙下羅生如甃疊然¶
蝦䗫石在縣東南五十里江側¶
石塘在縣西三十五里盖一巖穴狀如塘故名其上山¶
　　泉飛注於此¶
石柱在縣東三十里上沙¶
石倉在縣東三十六渡之第四渡¶
<pb:KR2k0017_WYG_019-21a>¶
石牛在縣東四十里下管洋¶
　¶
　¶
　¶
　¶
　¶
　¶
　¶
<pb:KR2k0017_WYG_019-21b>¶
　¶
　¶
　¶
　¶
　¶
　¶
　¶
　赤城志巻十九¶
