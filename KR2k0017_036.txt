# -*- mode: mandoku-view; -*-
#+TITLE: 赤城志
#+DATE: 2015-08-24 22:39:18.806133
#+PROPERTY: ID KR2k0017
#+PROPERTY: BASEEDITION WYG    
#+PROPERTY: JUAN 卷三十六
<pb:KR2k0017_WYG_036-1a>¶
欽定四庫全書¶
　赤城志巻三十六　　　　宋　陳耆卿　撰¶
　　風土門一¶
按周官職方揚州有金錫竹箭之利有穀與畜之宜隋¶
志亦云㑹稽數郡饒於海陸一年蠶四五熟有夜浣紗¶
旦成布者此通越與㑹稽言之非専指台也而台最瀕¶
海且依山地育人培演迤深厚又與他州不類顧生之¶
者衆而食之者亦殷則日貴月翔有過於渡江數倍者¶
<pb:KR2k0017_WYG_036-1b>¶
未可咎物産之薄而人之蕃息可賀也㑹歳屢豐粒米¶
狼戾雖細民亦不欠一飽而暇責其餘哉余故自穀帛¶
以下品列彚聚且䟽其名狀以俟博識冠之以土貢者¶
亦尊君之義也¶
　　　土貢¶
舊貢¶
　　金漆(其木似樗延蔓成林種法以根之欲老者為/苗每根折為三四長數寸許先布於地一年)¶
　　　　(而發則分而植之其種欲疎不欲宻二年而/成五年而收收時每截竹管鋭其首以刅先)¶
<pb:KR2k0017_WYG_036-2a>¶
　　　　(斫木寸餘入管舊傳東鎮山/産之以色黄故曰金漆云)¶
　　乾薑(陶𢎞景云乾薑惟臨海章安二三村善為之/其法以水淹三日去皮置流水中更六日又)¶
　　　　(去皮然後曬乾置甕&KR2265;中謂之釀也今章安/城門黄杜所出尤佳齊孔琇之為守至以為)¶
　　　　(獻則其/來久矣)¶
　　乳柑(出黄巖斷江者佳他如方山下亦有之然皮未/厚味酸且香韻亦差减每歲雨多則結實長)¶
　　　　(霜以餉行都貴近謂之青柑其實長八九寸/者絶為艱得園丁預擇以待貢獻曽守宏父)¶
　　　　(詩有一従温台包貢後/羅浮洞庭俱避席之句)¶
　　甲香(一名流螺臨海記云生東鎮山傳信方亦云/出台州小者佳其法先以酒煑去腥涎云可)¶
<pb:KR2k0017_WYG_036-2b>¶
　　　　(聚香使不散也南州異物志曰甲香大者如/甌其面纔長數寸殻有刺惟以衆香和爇則)¶
　　　　(愈芳若獨/爇則否)¶
　　鮫華(蘇恭云形似鰲無足而有尾山海經曰鮫沙/皮可以飾劒今南人但謂之沙魚本草云皮)¶
　　　　(有二種其最大而長喙如鋸者/曰胡沙小而皮粗者曰白沙)¶
　　飛生鳥(本草云□鼠出山都平谷即飛生鳥也狀/如蝙蝠大如鴟鳶毛紫色常夜飛生子南)¶
　　　　(人多以為怪蔵其皮諺/謂臨産者持之則易娩)¶
　元和郡國志¶
　　甲香三十斤¶
<pb:KR2k0017_WYG_036-3a>¶
　　鮫魚皮一百張¶
　元豐土貢錄九域志¶
　　金漆三斤¶
　　甲香三十斤¶
　　鮫魚皮一十張¶
今貢¶
　大禮¶
　　銀六百五十兩¶
<pb:KR2k0017_WYG_036-3b>¶
　　絹五百疋¶
　瑞慶節¶
　　銀一千兩¶
　　絹五百疋¶
　　土産¶
穀之屬¶
　　稲(臨海異物志云丹丘糓夏冬再熟言其土所宜/也夏熟者曰早禾冬熟者曰晚禾其最早者曰)¶
　　　　(六十日曰隨犁歸曰梅裏白曰便糧其次早/者曰白婢暴曰紅婢暴八月白晚者曰白香)¶
<pb:KR2k0017_WYG_036-4a>¶
　　　　(曰白堇曰大禮細禮若是數者名最著土人/通藝焉又以色言之則大青矮青光頭青黄)¶
　　　　(㪚秈馬觜紅金珠之類是也而馬觜紅尤香/而甘以次言之則獻䑓相連寄生第二遍之)¶
　　　　(類是也而獻䑓最貴至於旱稜宜旱倒水頼/宜水是又其性之相反者也糯之種相傳有)¶
　　　　(數十而可記者有流水糯白糯黄糯麻糯荔/枝糯烏鹽糯皆以其色近似至葉婆糯郎君)¶
　　　　(糯則因其人得名而矮子糯則以其穗短而/稱焉占城自占城國至剡秈自剡至大中祥)¶
　　　　(符五年以淮浙㣲早使於福建取稲三萬斛/分給種之今土俗謂之百日黄是又其得之)¶
　　　　(閩中者也名色雖多總其目曰秔曰/糯爾雅所謂黏與不黏者是其别與)¶
　　麥(有大小二種廣雅云大麰也小䅘也今小者有/赤白二色以赤與白名者取其色又有名穬麥)¶
<pb:KR2k0017_WYG_036-4b>¶
　　　　(蠶麥者别種曰/蕎麥秋花冬實)¶
　　麻(胡麻可飯油麻可壓/油大麻可為乳酪)¶
　　粟(有秈糯二種/江東呼曰粢)¶
　　荳(有赤白紫褐黑五色又有形如虎爪羊角或刀/鞘者又一種名白匾荳生籬落間可藥可食一)¶
　　　　(種名蠶荳蠶/熟時有之)¶
帛之屬¶
　　羅(越羅自唐有名杜甫繰絲行/有越羅蜀錦之稱台越地也)¶
　　綾(有花綾杜綾綿/綾摴蒱綾四種)¶
<pb:KR2k0017_WYG_036-5a>¶
　　絹(出仙居黄/奢者佳)¶
　　紗(三伏時織者為上秋次/之冬又次之絹亦同)¶
　　縐(紡絲為之輕者曰縐紗/宜夏重者曰紡絲宜冬)¶
　　紬(以粗絲為之又有以綿繭/搣之而成者曰搣綿搣繭)¶
　　布(有葛紵麻三種皆績其/皮為之史記以紵為纑)¶
貨之屬¶
　　銀(出天台/赤巖)¶
　　鉛(出天台赤巖/郭婆坑等處)¶
<pb:KR2k0017_WYG_036-5b>¶
　　銅(出仙居天/台等處)¶
　　鐡(出臨海興國仙居安仁/天台楢溪寧海東溪)¶
　　蜜(州有蜜巖見/梁傅昭傳)¶
　　蠟(有二色黄者造燭/白者醫家用之)¶
　　鹽(屬于浦者成於土/屬杜瀆者漉於砂)¶
　　茶(按陸羽茶經台越下注云生赤城山者與歙同/桑莊茹芝續譜云天台茶有三品紫凝為上魏)¶
　　　　(嶺次之小溪又次之紫凝今普門也魏嶺天/封也小溪國清也而宋公祁答茹吉茶詩有)¶
　　　　(佛天雨露帝苑仙漿之語盖盛稱茶美而不/言其所出之處今紫凝之外臨海言延峯山)¶
<pb:KR2k0017_WYG_036-6a>¶
　　　　(仙居言白馬山黄巖言紫髙山寧海言茶山/皆號最珍而紫髙茶山昔以為在日鑄之上)¶
　　　　(者/也)¶
　　紙(蘇文忠軾雜志云吕獻可遺余天台玉版過於/澄心堂又米元章用黄巖藤紙硾熟掲其半用)¶
　　　　(之有滑浄軟熟之稱今出臨海者曰黄檀曰/東陳出天台者曰大淡出寧海者曰黄公而)¶
　　　　(出黄巖者以竹穰為/之即所謂玉版也)¶
　　紅花(秋末種春末乗露/采之可以染絳)¶
花之屬¶
　　牡丹(多種歐陽公花品序云南出越州呉越/錢氏喜栽植其盛若菜畦今天台最著)¶
<pb:KR2k0017_WYG_036-6b>¶
　　芍藥(多種亞/牡丹)¶
　　酴醿(一名木香有花大而獨出者有花小而叢生/者叢生者尤香舊傳洛京歳貢酒其色如之)¶
　　　　(江西人採以為枕衣黄魯直詩所謂風/流徹骨成春酒夣寐宜人入枕囊是也)¶
　　海棠(紅色以木𤓰頭接之則色白又有二種曰/黄海棠曰垂絲海棠垂絲淡紅而枝下向)¶
　　巖桂(一名木犀紅者號丹桂又有黄白紫碧/四色與重䑓及四時開者而黄者尤香)¶
　　山茶(有紅白/二色)¶
　　薔薇(紅紫色枝榦有/刺又有黄色者)¶
　　拒霜(一名木芙蓉有紅/白二種及百葉者)¶
<pb:KR2k0017_WYG_036-7a>¶
　　山樊(極香木髙數尺/北人呼曰瑒花)¶
　　菊(有四十餘種今可記者曰黄曰白曰紫曰御袍/曰金銀荔枝之類則取其色曰甘則取其味曰)¶
　　　　(毬子曰玉繡毬曰金盞銀臺則取其形之類/曰酴醿曰桃花曰茉利則取其花之同至是)¶
　　　　(而獨頭開者曰佛羅菊狀似孩兒者曰孩兒/菊髙與籬落等者曰東籬菊自海外得種者)¶
　　　　(曰過海菊餘/不可勝載云)¶
　　瑞香(張祠部以瑞為睡故其詩有曽向廬山睡裏/聞之句而蘇文忠詠此花詞乃云領巾飄下)¶
　　　　(瑞香風俗/但稱瑞香)¶
　　丁香(有紫白二/色出海山)¶
<pb:KR2k0017_WYG_036-7b>¶
　　杜鵑(俗號映山紅一曰紅躑躅王荆公詩所謂亦/見舊時紅躑躅是也又有一種紫色唐開元)¶
　　　　(中僧自天台鉢中以藥養其根種闕林寺或/見紅裳女子遊花下俗傳花神即此花也)¶
　　麗春(莖生花/媚而香)¶
　　金錢(深黄花圓/如赤仄)¶
　　玉簮(質素而香/其形似之)¶
　　金棣棠(淡金/色)¶
　　迎春(一名黄/雀兒花)¶
　　金沙(有紫色者黄魯直詩所謂/紫綿揉色染金沙是也)¶
<pb:KR2k0017_WYG_036-8a>¶
　　錦帶(長蓧而花綴其上有若錦然王元之目為海/仙作詩云錦帶為名卑且俗為君呼作海仙)¶
　　　　(花/)¶
　　金鳯(有數色狀若飛/鳯一又曰鳯仙)¶
　　八仙(狀如瓊花八蝶簇一心又有小/蝶簇聚如碧玉者曰玉蝴蝶)¶
　　雪玫瑰(白色又有紫色/者曰徘徊花)¶
　　長春(紅色一名/月月紅)¶
　　滴滴金(黄色一名/滴露花)¶
　　山丹(一歳著/一花)¶
<pb:KR2k0017_WYG_036-8b>¶
　　木筆(初發如筆狀一名辛/夷見韓退之感春詩)¶
　　凌霄(附木蔓生有毒或凌晨仰/視花露滴目則能䘮明)¶
　　木槿(詩名舜花一曰日及花施肩吾詩所/謂但看日及花唯是朝可憐是也)¶
　　玉繡毬(白圓/如毬)¶
　　剪金(葉分數岐如/剪裁之狀)¶
　　寶相(蔓生類/長春)¶
　　宻槱(紅黄色千葉歐陽公牡丹記/作此槱字俗云蜜友者非)¶
　　水仙(本云雅蒜黄魯直謂質可比梅而枝不及有/只比江梅無好枝之句又有一種曰金盞銀)¶
<pb:KR2k0017_WYG_036-9a>¶
　　　　(臺/)¶
　　梔子(一作支子一名鮮支上林賦鮮支黄礫司馬/彪注鮮支支子也佛書稱簷蔔花六出按黄)¶
　　　　(魯直云八出者勝近有一/種花瓣尤多且大名川梔)¶
　　蜀葵(爾雅曰眉戎葵釋曰蜀葵也/一種曰夏葵有紅白紫三色)¶
　　石竹(一名曰錦竹頗多種李太白/詩所謂石竹繡羅衣是也)¶
　　百合(紅白色根如胡蒜疊生二三十瓣又有川百/合先實後花杏黄色上有墨㸃如洒墨然)¶
　　甖粟(以狀如瓶甖其中似粟故名本草有/甖子粟正用此字俗云鶯粟者誤)¶
　　鷄冠(其狀似之佛書所/謂波羅奢花是也)¶
<pb:KR2k0017_WYG_036-9b>¶
　　紫荆¶
藥之屬¶
　　百藥祖¶
　　黄寮郎¶
　　催風使¶
　　含春藤¶
　　石南藤¶
　　清風藤¶
<pb:KR2k0017_WYG_036-10a>¶
　　耆婆藤¶
　　天夀根¶
　　千里急¶
　　紫葛¶
　　烏藥¶
　　百稜藤¶
　　　右十二品按本草皆出天台山¶
　　黄精(白居易贈天台鄭隠居詩有黄精花/未茸之句山中人九蒸九暴而食)¶
<pb:KR2k0017_WYG_036-10b>¶
　　仙茅(一名山茅出天台洞天宫者最勝傳云/千斤乳石不及一斤仙茅言其功力也)¶
　　术(白者葉大有毛甘而少膏赤者反是貫休詩黒/壤生紅术指天台也杜光庭空明洞詩芝术迎)¶
　　　　(風香馥馥/指黄巖也)¶
　　茯苓(松脂入地而生/傍根者為茯神)¶
　　根子(出天台蒸餅峯後向東者佳今貨于/市者多國清天封所産故不能愈疾)¶
　　附子(出仙居黄皮山/比蜀産為下)¶
　　草烏(出蒼/山)¶
　　芍藥(有赤/二種)¶
<pb:KR2k0017_WYG_036-11a>¶
　　天南星(葉兩頭相抱穗似榴子/根似芋而圓如蒟蒻)¶
　　天門冬(爾雅謂之蘼一名虋冬/夏生白花秋結黒子)¶
　　苦參(根黄莖並生/一名水槐)¶
　　𤣥參(陶𢎞景云道/家用以合香)¶
　　薏苡(形如珠/而稍長)¶
　　地黄(有三種以水浸試其浮者曰天黄沉者曰/地黄半沉半浮者曰人黄然人黄為下)¶
　　枸杞(一名王/母杖)¶
　　茱茰(似椒而淺青色者曰山茱茰粒大而黄黒者/曰吳茱茰又有一種紫色九日人以泛觴)¶
<pb:KR2k0017_WYG_036-11b>¶
　　白芷(近城及天台/仙居多種之)¶
　　巻柏(叢生石上以葉/似柏巻故名)¶
　　半夏(獨莖生皮/黄肉白)¶
　　椒(紅色香勝蜀椒/今天台獨勝)¶
　　細辛(白者良陶𢎞/景云出臨海)¶
　　牽牛子(有黒白二色蔓生籬落間一名鼔子花碧/色陶𢎞景云此藥始生野人牽牛以易之)¶
　　　　(故/名)¶
　　蛇床子(一名蛇米毎枝上有/花頭百餘結同一窠)¶
<pb:KR2k0017_WYG_036-12a>¶
　　車前子(土人呼為/蝦蟆衣)¶
　　決明子(葉似苜蓿而大實似馬蹄者/號馬蹄決明又有草決明)¶
　　蒼耳(一名羊/負米)¶
　　何首烏(赤者雄白者雌本名交/藤因何首烏服之故名)¶
　　五味子(以五味具故/名俗名南藤)¶
　　菖蒲(生石罅者曰石菖蒲葉細生/陂澤者曰水菖蒲葉㣲大)¶
　　五倍子(子青大/者如拳)¶
　　覆盆子(以老者食之可/温水臓故名)¶
<pb:KR2k0017_WYG_036-12b>¶
　　葶藶(月令孟夏靡草死注/云蘼草薺葶藶是也)¶
　　萆薢(莖有刺者根實無/刺者根虛虛者勝)¶
　　黄連(狀若連珠具/九節者妙)¶
　　苽蔞(一名黄苽詩所謂/果臝之實是也)¶
　　龍膽(狀似牛膝味/苦故以膽名)¶
　　艾(俗名蓬蒿土人於重午/前一日收其葉以製艾)¶
　　橘皮(有青陳/二種)¶
　　香附子(叢生道旁/一云蓑草)¶
<pb:KR2k0017_WYG_036-13a>¶
　　萞麻(紫莖子/青褐色)¶
　　藷藥(一名玉延一種出臨海寧海山中根圓而長/名山藥其下品曰水藷藥又一種紫黄色曰)¶
　　　　(虎掌藷以形似/故名多出黄巖)¶
　　狶薟(一名火/杴草)¶
　　骨碎補(一名胡孫薑唐明皇以/其主折傷有竒效故名)¶
　　石斛(按本草温台亦有/之以廣南者為佳)¶
　　茵陳(有山茵陳家/茵陳二種)¶
　　蔢荷¶
<pb:KR2k0017_WYG_036-13b>¶
　　芎藭¶
　　蒲黄¶
　　天羅¶
　　馬蘭¶
　　羊蹄(一名蓄或/又名秃)¶
菓之屬¶
　　梅(多種花白者為盛餘則有緑蕚梅紅梅雙梅香/梅千葉梅夏梅寒梅其實之酸則一也又有黄)¶
　　　　(色者為蠟/梅無實)¶
<pb:KR2k0017_WYG_036-14a>¶
　　桃(多種以天台水南為勝皆夏熟惟紫桃一名崑/崙桃以秋熟更有名寒桃以十月熟又有實小)¶
　　　　(如梅者曰御愛桃又有水宻桃綿/桃餅子桃其無實者為碧桃緋桃)¶
　　李(花與梨花類有緑李蠟/李朱李紫抹李數種)¶
　　杏(花類紅梅舊傳天台山有/六出五色者號仙人杏)¶
　　梨(花雪白有雪梨梅梨青消梨水梨/紅縻黄縻等數種其大小不類)¶
　　蓮(花有紅白二種俱結實/又有碧蓮府蓮朝日蓮)¶
　　安石榴(花有單葉百葉一種號花/石榴蔵其實花開不壊)¶
　　枇杷(葉隂宻不凋/冬花夏實)¶
<pb:KR2k0017_WYG_036-14b>¶
　　橘(花頗香有榻橘緑/橘乳橘朱橘等種)¶
　　金柑(黄色如/彈丸)¶
　　橙(皮辛色黄有青橙/皺橙香綿橙等種)¶
　　朱欒(實大如甌理粗而皮厚其瓣堅酢不/可食俗呼沙柑又有香欒蜜覃二種)¶
　　柚(爾雅注云似橙實今/土産大者如甌盂)¶
　　楊梅(臨海異物志云子如彈丸赤色五/月中熟近歳土人所植多大而甘)¶
　　櫻桃(一名荆桃一名含桃一名鶯桃吕氏春秋/以鶯嘗舎其木故名鶯桃俗但云櫻桃)¶
　　林檎(本名来禽出/天台者佳)¶
<pb:KR2k0017_WYG_036-15a>¶
　　蒲萄(二種紫者㣲酸青緑者甘甘/者名水晶味尤勝出仙居)¶
　　栗(本草栗注云剡及始豐皮薄而甜相傳有人病/足往其下食數升即能起行始豐今天台也小)¶
　　　　(者號/茅栗)¶
　　榛(似栗而圓小又有二/種曰鈎栗俗呼巢勾)¶
　　椎(小而圓黑又一種名櫧差/大而味澁俗呼曰苦□)¶
　　銀杏(本名鴨脚後以/其色白易今名)¶
　　&KR0037;(有馬頭&KR0037;鍾&KR0037;鹽官&KR0037;數種/又一種名棘子實小而圓)¶
　　柿(有紅緑烏黄數色及牛/妳八稜無核丁香等種)¶
<pb:KR2k0017_WYG_036-15b>¶
　　椑(形似柿青黒/色一名緑柿)¶
　　楊桃(臨海異物志云色青黄其核以&KR0037;蓋今山/&KR0037;又一名羊桃本草云藤梨或名獮猴桃)¶
　　𤓰(有金𤓰銀𤓰等種又有/名八稜約青筭筩者)¶
　　木𤓰(一名木梨比/宣城為下)¶
　　榧(花實相續而生/天台仙居有之)¶
　　菱(有牛頭菱緑菱/三角菱等數種)¶
　　芡(俗名雞頭陂/塘間有種者)¶
　　荸薺(生水/田中)¶
<pb:KR2k0017_WYG_036-16a>¶
　　藕(出臨海蔡/嶺者佳)¶
　　甘蔗(有竹狄二種出/黄巖亢山等處)¶
　　葛(春生苖引蔓/根大如臂)¶
　　茨菰(即鳬茨東漢書作鳬茈葉有稏/如燕尾生水田中今蔡嶺為多)¶
蔬之屬¶
　　芥(一名水蘇有紫芥黄芥青芥油芥數種/出石罅者曰山芥味極辛出黄巖仙居)¶
　　菘(大曰白菜小曰菘菜又有/白頭牛肚早晚等數種)¶
　　波稜(葉尖理細如波紋劉禹錫嘉話云出頗稜國/有僧携子而至俗訛為波稜按唐西域傳貞)¶
<pb:KR2k0017_WYG_036-16b>¶
　　　　(觀十一年泥婆羅遣使/入獻波稜菜非頗稜也)¶
　　蒿(一名同蒿又有/蔞蒿葉細而香)¶
　　薺(有花薺紅/薺二種)¶
　　韭(一名草鍾乳四時纂要云一/剪一加糞歲不過五剪云)¶
　　胡荽(一名元荽㓜㓜新/書又云鵝不食草)¶
　　蕨(爾雅曰蕨鼈郭注初生者/可茹土人多以配笋焉)¶
　　葱(四時有之惟/冬其白愈長)¶
　　萵苣(遯齋閒覽/云出萵國)¶
<pb:KR2k0017_WYG_036-17a>¶
　　苦蕒(字書曰苦□/蠶婦所忌)¶
　　莙薘(其莖和灰/汁可澣衣)¶
　　筍(有早筀晚筀江南含肚石筍/箭筍燕筍鞭筍苦筍等種)¶
　　薤(似韮而葉/濶多白)¶
　　莧(有五種赤白紫三色/又有馬莧五色莧)¶
　　葫(大蒜也一呼曰胡蒜舊傳天寶中此州李木/生一枚呼為胡蒜俄而祿山叛乃先兆也)¶
　　蕈(多種出仙居稠臯者勝其地有左溪右溪中溪/中溪者㝡香又天台萬年山出合蕈土人珎之)¶
　　　　(多暴以致逺/仙居亦有之)¶
<pb:KR2k0017_WYG_036-17b>¶
　　薑(本草云出臨/海章安者佳)¶
　　萊菔(俗名羅蔔宜於沙地/出黄巖潮際者尤大)¶
　　牛蒡(三歲一花根可食土/人以中元日脯之)¶
　　木耳(生木上又有生石上者曰石/耳生木上而細者曰天花蕈)¶
　　𤓰(有冬𤓰秋冬瓠/𤓰稍𤓰等數種)¶
　　芋(若蹲鴟謂之芋魁今/出城西砂田者佳)¶
　　苔(生海水中出寜/海古洞者佳)¶
　　紫菜(莖纎而稀生海崖石上土人以春初者/為貴呉都賦綸組紫綘註紫紫菜也)¶
<pb:KR2k0017_WYG_036-18a>¶
　　海藻(生海中又一種甚大俗名大菜/又一種細而紫色名鹿角菜)¶
　　香菜(有細大/二種)¶
　　蘇(有紫蘇花蘇/板蘇三種)¶
草之屬¶
　　芝(抱朴子云芝草生盖竹括蒼山晉許邁云天台/臨海山多有仙人芝草耳目記亦云赤城山頂)¶
　　　　(有青芝/二根焉)¶
　　蘭(每幹一花而香濃者蘭/五七花而香薄者蕙)¶
　　萱(埤雅云一名鹿葱可以忘憂夏開者髙而葉大/秋開者短而葉細又有鞓紅百葉者有鵝黄而)¶
<pb:KR2k0017_WYG_036-18b>¶
　　　　(香/者)¶
　　茜(生山谷中三/稜可以染絳)¶
　　茭(生浦中束其葉可為薦藉有/白色者其根號茭手可食)¶
　　蒲(生陂/湖中)¶
　　三白(農人云三葉/白則稲熟)¶
　　藍(三種中有梗者曰木藍可為澱/者曰松藍可染碧者曰蓼藍)¶
　　燈心(澤地叢生莖/細圓可為蓆)¶
　　馬鞭(莖方花鈿色/下如鞭鞘)¶
<pb:KR2k0017_WYG_036-19a>¶
　　僊掌(生石壁上如/人掌故名)¶
　　蕢(爾雅謂之□江生者為淡蕢近海生/者為鹹蕢土人以為䌫為席為屨)¶
　　萍(爾雅萍注云小萍也江東呼為薸有素紫二/色紫者以壅田極腴又圓葉白花者曰白蘋)¶
　　蓼(江岸者曰紅蓼道傍/者曰辣蓼可造麴蘖)¶
　　蘆(或謂之葭/小者曰藋)¶
木之屬¶
　　金松(按唐李德裕賦序云於顔太師猶子舊宅覩/竒木枝似檉松葉如瞿麥訪其名曰金松得)¶
　　　　(於台嶺故為之賦其畧云風入葉而成韻露/垂柯而流液含春靄而葱青映夕陽而的皪)¶
<pb:KR2k0017_WYG_036-19b>¶
　　　　(疑翠羽之羣翔笑金潭之旁射亦/猶處子在於隠闕竒材遺於山澤)¶
　　琪樹(按孫綽賦云琪樹璀璨而垂珠李善註云仙/都所産未言其狀也至唐人詩詠始盛李紳)¶
　　　　(詩註云垂條如弱栁結子如碧珠三年子乃/一熟每歲生者相續一年者緑二年者碧三)¶
　　　　(年者紅綴條上璀錯相間此言其狀而其詩/云石橋峯上棲𤣥鶴碧澗巖邊䕃羽人氷葉)¶
　　　　(萬條垂碧實玉珠千日保青春月中泣露應/同色澗底侵雲尚有塵徒使伏根成琥珀不)¶
　　　　(知松老化龍鱗許渾詩云月明琪樹隂/鮑溶詩閒踏莓苔繞琪樹皆謂此也)¶
　　松(土産最盛天台有怪松大數圍髙不四五尺陸/龜䝉嘗讚之寧海梁王寺亦有偃松極古怪)¶
　　柏(葉匾/而香)¶
<pb:KR2k0017_WYG_036-20a>¶
　　檜(有御愛檜/海檜二種)¶
　　梓(爾雅云椅梓/注云即楸也)¶
　　桂(天台山/有八桂)¶
　　槐(爾雅作櫰/葉大而黒)¶
　　杉(有刺杉細杉/瑞杉等種)¶
　　樟(色㣲赤/氣辛)¶
　　桐(有黄桐毛桐/梧桐等種)¶
　　楓(脂可為香名山畧記云天姥/山有長楓千餘丈今無之)¶
<pb:KR2k0017_WYG_036-20b>¶
　　檀(黄色或/名黄檀)¶
　　檉(杜光庭題空明洞有松/檉蔽日影森森之句)¶
　　楠(根生瘤呉都賦/云楠瘤之木)¶
　　攴(謝靈運名山志云/樓石山多有之)¶
　　□(實可/食)¶
　　欓(子似茱/茰而香)¶
　　榆(其類有十葉/同而理異)¶
　　柞(性堅得土之/正可為梳材)¶
<pb:KR2k0017_WYG_036-21a>¶
　　櫟(葉似栗可染/皂其實橡也)¶
　　朴(皮/粗)¶
　　楮(一名榖舊傳皮斑而有瓣者/為楮皮白而無瓣者為榖)¶
　　枕(出樓/石山)¶
　　冬青(宫中號萬年/枝四時常青)¶
　　樺桃(皮可為燭唐人所謂/朝天樺燭香是也)¶
　　金荆(木堅有文/可為床)¶
　　楝(子可/熟絹)¶
<pb:KR2k0017_WYG_036-21b>¶
　　樗(形幹類椿葉脱處有㾗如摴蒱子故/名然無用莊子所謂匠者不顧是也)¶
　　黄心(以其心/黄故名)¶
　　烏桕(實如鷄頭液如猪/脂可壓油為燭)¶
　　栟櫚(呉錄云出臨海/山中一名㯶櫚)¶
　　柳(其葉下垂細者曰西河栁又一種曰/櫸杜甫詩所謂櫸栁枝枝弱是也)¶
　　黄楊(歳長三寸遇閏則縮一寸/東坡所謂厄閏年者是也)¶
　　水楊(葉圓而濶且/梗短生水濵)¶
　　苦條(材可/為弓)¶
<pb:KR2k0017_WYG_036-22a>¶
　　桑(有黄桑青桑花/桑水桑過海桑)¶
　　柘(葉不類桑蠶惟/三眠者食之)¶
　　皂荚(南史云黄塵汚人衣皂荚相/料理又一種田肥皂可浣衣)¶
　　椆(其實/可食)¶
竹之屬¶
　　斑(暈紫黒而㸃/大又號越竹)¶
　　紫(紫色張文&KR0343;所/贊紫君是也)¶
　　筀(生二三月為早筀其皮暴乾/可照夜生四五月者稱晚筀)¶
<pb:KR2k0017_WYG_036-22b>¶
　　方(以莖方故名出/天台玉霄峯)¶
　　箭(㑹稽之竹/箭是也)¶
　　淡(肉薄節間有粉可造/紙南人多燒取瀝焉)¶
　　石(節踈而平/可編壁)¶
　　狗(竹譜云節間/有毛生臨海)¶
　　筋(肉厚竅中/可為弩)¶
　　慈(又名子母/竹叢生)¶
　　苦(以筍味苦故名海物記云越/人以苦毒竹為槍中虎即斃)¶
<pb:KR2k0017_WYG_036-23a>¶
　　江南(幹葉蒼翠/異他竹)¶
　　佛面(以根如人/面故名)¶
　　釣絲(可為/釣竿)¶
　　桃枝(爾雅云凡竹相近四寸有節者名桃枝今所/産其節相去踰尺可為笈笥不假丹漆又曰)¶
　　　　(蒲葵/竹)¶
　　茅(俗名笆/籬竹)¶
　　公孫(長尺許/成叢)¶
　　四季(長筍/不絶)¶
<pb:KR2k0017_WYG_036-23b>¶
　　篠(葉云箬葉以/褁物不漬潤)¶
畜之屬¶
　　牛(有黄牛水/牛二種)¶
　　馬(種有自他境貿易/而至然皆駑材)¶
　　羊(地宜草/而肥息)¶
　　彘(爾雅猪也色黒有/白蹢者名花猪)¶
　　犬(有黄白/黒等種)¶
　　猫(毛色/等異)¶
<pb:KR2k0017_WYG_036-24a>¶
　　鷄(有黄白烏花色大者喜鬪又有潮鷄遇潮長/則鳴孟浩然天台詩所謂鷄鳴信潮早是也)¶
　　鴨(爾雅謂之鶩又/有一種名野鴨)¶
　　鵝(有蒼白/二種)¶
禽之屬¶
　　烏(説文云一名慈烏以其能反哺而名其腹白者/曰鵶又一種名寒鵶狀差小初冬来自西北云)¶
　　鵲(俯鳴則隂仰鳴則晴聞/其聲則喜故曰喜鵲)¶
　　鸛(陶𢎞景云有兩種似鵠而巢木/者為白鸛黑色曲頭者為烏鸛)¶
　　鷹(蒼黑色亦名鷙息又有□唽而聲/悲者曰鷂蒼褐色而似鴟者曰隼)¶
<pb:KR2k0017_WYG_036-24b>¶
　　鳩(斑色方言曰鷦又一種色不/斑人視其鳴為耕候名布穀)¶
　　黄鸝(一名倉庚俗/呼為黄鶯)¶
　　雉(即書名/華蟲)¶
　　竹鷄(自呼為泥滑滑俗傳/白蟻聞之即化為水)¶
　　山鷄(觜與足/皆紅色)¶
　　鵪鶉(列子云蛙變為鶉又云鼠亦/為鶉善鬪人以宻網取之)¶
　　鴝鵒(人畜其雛以竹刀剔其舌可/使能言似鵙而有幘者是)¶
　　鴿(一曰/舶鴿)¶
<pb:KR2k0017_WYG_036-25a>¶
　　鷴(似水鷄/而色白)¶
　　翠碧(毛可為飾南方/人呼為紅翠)¶
　　郭公(身赤而/頭尾黒)¶
　　畫眉(白眉褐質/善鳴好鬪)¶
　　雪姑(毛羽黑/白相間)¶
　　白頭翁(似雀而大/首有白㸃)¶
　　謝豹(一名杜鵑又名子規/曰謝豹者以其聲)¶
　　雀(斑褐色又有黄色者曰黄雀八九月羣飛稲田/間人取為披綿鮓或曰海魚所化八月為雀十)¶
<pb:KR2k0017_WYG_036-25b>¶
　　　　(月復入/海為魚)¶
　　啄木(按本草褐者為雌斑/者為雄穿木食蠧)¶
　　搗藥禽(其聲丁/當似之)¶
　　婆餅焦(似雀而大/羽褐色)¶
　　青絲(似雀而小羽/青色如絲)¶
　　山鷓(長尾而碧色/觜與足皆紅)¶
　　伯勞(一名鵙一/名博勞)¶
　　鵜鶘(頤下有皮可容二/升物又名淘河)¶
<pb:KR2k0017_WYG_036-26a>¶
　　青菜(嫩緑色腹/下黄色)¶
　　黄頭(褐色/喜鬬)¶
　　鶚(似&KR0583;而小/一名鵂鶹)¶
　　鸂鶒(臨海志云毛五/色善勑水取魚)¶
　　鸕鷀(口中吐雛土/人以捕魚)¶
　　鷺(足脩而羽白南越/志云隨潮上下)¶
　　鷗(臆白翅青南越志/云能隨潮上下)¶
　　鳬(飛甚/速)¶
<pb:KR2k0017_WYG_036-26b>¶
　　鴛鴦(毛羽五色雌/雄相逐水濵)¶
　　紅鶴(身白觜與/足皆赤)¶
　　鶻(似鷹而小又有一種名鶻鵃似鵲/尾短東京賦云鵑鵃春鳴是也)¶
　　花臈(似雀而大色黄褐白/黑相間如花善鳴)¶
　　噪天(似雀而大色如之性/善鳴愈鳴即飛愈髙)¶
　　百舌(一名孟桑遇春/初作百鳥鳴)¶
　　十二紅(羽毛紅褐/碧緑相間)¶
獸之屬¶
<pb:KR2k0017_WYG_036-27a>¶
　　虎¶
　　豹(有赤黒二種又有/文圓者名金錢豹)¶
　　豺(方言曰/豺犬)¶
　　狼(似虎/而小)¶
　　野猪(牙利如鎌刃毛黑如錐/一名豪猪即封豕也)¶
　　山羊(有筋力/善走)¶
　　麂(爾雅麂大麕也旄毛狗/足又有一種相類曰&KR1393;)¶
　　香狸(形如羊而小有力味/甚珍一名牛尾狸)¶
<pb:KR2k0017_WYG_036-27b>¶
　　兎(博物志云望月而孕/論衡云䑛雄毫而孕)¶
　　猿(貫休詩黄猿領白兒許渾/詩鍾盡隴猿吟指台山也)¶
　　猴(舊傳大厯中有數百集寧海杉林中里人伐木/欲殺之有一老者飛出縱火爇其木於是人走)¶
　　　　(救火猴得脱/去其黠如此)¶
　　鯪鯉(似鯉而有四足能陸能水/一名鱗鯉又名穿山甲)¶
　　刺蝟(足短多刺/近人則縮)¶
　　獺(似犬而口鋭毛細水不能濡善捕/魚人有魚鯁以其爪爬項即愈)¶
　　鼠狼(生田野中似鼠而/尾如帚善捕鼠)¶
<pb:KR2k0017_WYG_036-28a>¶
　　鼯(爾雅云似/小蝙蝠)¶
　　栗鼠(一名□/&KR2332;鼠)¶
　　竹䶉(贊寧云凡竹刺入肉不能出者㗖此/物立消以其食竹故能化竹毒也)¶
魚之屬(水族附/)¶
　　鱸(肉脆者曰脆鱸味極/珍又有江鱸差小)¶
　　石首(一名鯪魚頭大尾小腦有雙小石瑩如玉故/名鱗色如金其小者曰郎君曰黄衫又其次)¶
　　　　(盛於春者曰/春魚僅尺許)¶
　　鮭(一名□俗稱烏狼腹多刺肝毒殺人烹之必去/齒目涎血冬月為上味腹有朒白如酥名西施)¶
<pb:KR2k0017_WYG_036-28b>¶
　　　　(乳又一種小而黄/春半方出名黄鮭)¶
　　&KR4250;(俗作鰵三腮曰/&KR4250;四腮為茅狂)¶
　　□(似□魚而膩/宜鹽煎炙)¶
　　鯧(板身而鋭狀若/鎗刀曰鯤匾)¶
　　沙(二十四種有白蒲沙黄頭沙白眼沙白蕩沙青/頓沙烏沙斑沙牛皮沙狗沙鹿文沙鮧沙□沙)¶
　　　　(燕沙虎沙犂到沙昌沙/丫髻沙刺沙其類甚衆)¶
　　比目(雙則比目單則王餘魚狀如牛/脾鱗細紫黒色眼相合乃行)¶
　　楓葉(形小味極珍土人重之海物/異名記云楓葉入水所化也)¶
<pb:KR2k0017_WYG_036-29a>¶
　　鮆(子多而肥夏初暴乾可以寄逺又/有大者曰馬鮆可膾一名□魚)¶
　　鯔(身圓長而鱗/細黑味甘)¶
　　鯉(無大小行皆三十六/鱗陶𢎞景稱為魚王)¶
　　銀(口尖身鋭如銀/條以為鮓尤美)¶
　　鰣(一名/箭魚)¶
　　䱥(小者曰/康䱥)¶
　　白(板身肉美/多細鯁)¶
　　鮶(似鯔而目大似鯉而鱗/粗能以鬛刺水蛇食之)¶
<pb:KR2k0017_WYG_036-29b>¶
　　鯽(出海中曰海鯽出溪塘中者止/曰鯽其形皆匾而鯽首味甘)¶
　　梅(首大朱口金鱗土人/暴以致逺次於鮆)¶
　　□(骨多而/肉白)¶
　　馬鮫(無鱗而鋸/齒青斑色)¶
　　短(項縮而短又有/一種曰鸚哥魚)¶
　　火(頭巨尾小身圓/通赤故以火名)¶
　　&KR2340;(身如膏髓/骨柔無鱗)¶
　　竹夹(近□尾/有硬鱗)¶
<pb:KR2k0017_WYG_036-30a>¶
　　白袋(形似牛而白每自海/入江則為水潦之兆)¶
　　謝豹(杜宇鳴/時有之)¶
　　烏澤(與鯔/相類)¶
　　柿核(一名秀/才魚)¶
　　魟(形圓似扇無鱗口向下尾長於身最/大曰鯨魟次曰錦魟又次曰黄魟)¶
　　□(形似魟以鹽裛暴/乾俗呼老鴉鮝)¶
　　地青(尾有刺甚長逢物則撥之毒能中人色白者/曰地白與魟□相類又名邵陽魚鼠尾魚)¶
　　細鱗(生溪塘中以/鱗細故名)¶
<pb:KR2k0017_WYG_036-30b>¶
　　石勃卒(一名/耒魚)¶
　　鮎(爾雅鯷魚大者長尺餘無鱗亦名鰋又/呼為魨子身圓宜為鹹苗至小宜為鹹)¶
　　華臍(形如篛笠有帔可/食一名老婆魚)¶
　　帶(南海異名記云脩/若練帶曰帶魚)¶
　　鱔(黄色狀如蛇或傳/荇蓼根莖所化)¶
　　鰻(出海中者齒尤銛利冬晴鱐之名風鰻宜於致/逺出溪洞者曰鮫鰻江湖者曰湖鰻又有一種)¶
　　　　(曰□鰻或曰&KR2779;鰻形/似蒻江海俱有之)¶
　　鰫(背青無鱗多腴目旁有骨名乙禮曰魚去乙鄭/注云東海鰫魚也品最下不登賔爼惟鹽裛以)¶
<pb:KR2k0017_WYG_036-31a>¶
　　　　(為鮝則佳暴其/肚名赤魚鰾云)¶
　　鰍(生泥中/品頗下)¶
　　章巨(八足首圓南海異名記正名曰蜛蝫郭璞江/賦蜛蝫森森而垂翅是也海濵人訛曰章魚)¶
　　　　(又曰章舉一種足似之而小曰望湖魁首駢/足目在腰股其足長三五尺許者曰石蚷)¶
　　江珧(以柱為珍東坡有江珧傳/言其甘郭璞江賦曰玉珧)¶
　　螺(多種揜白而香曰香螺味辛曰辣螺有刺曰刺/螺又有丁螺斑螺黄螺白螺田螺之類又有生)¶
　　　　(深海中可為酒/杯者曰鸚鵡螺)¶
　　車螯(歐陽公詩璀璨殻氷玉斑爛㸃生/花美此物也一名昌蛾一名魁蛤)¶
<pb:KR2k0017_WYG_036-31b>¶
　　蝦(有赤白青黄斑數色青者大如掌土人珍之多/以餉逺梅熟時曰梅蝦蠶熟時曰蠶蝦狀如蜈)¶
　　　　(蚣而大者曰蝦姑身尺餘鬚亦二三尺曰蝦/王不常有皆産於海其産於陂湖者曰湖蝦)¶
　　　　(二鉗比他種/其長倍之)¶
　　鱉(一名/團魚)¶
　　烏□(腹有墨性嗜烏浮水上伺烏啄其腹則以鬚/巻食之骨名海鰾鮹土人以元夕隂晴卜多)¶
　　　　(寡/云)¶
　　蛤蜊(善醒酒山谷詩商畧督郵風味惡不堪持到/合利前是也一種小而殻薄者名蛤蜊姑)¶
　　蟶(大者曰竹蟶長二三/寸大如指而頭開)¶
<pb:KR2k0017_WYG_036-32a>¶
　　蚶(爾雅謂之魁陸有尾壟蚶毛蚶數種臨海土物/志有云有側徑四寸者又有烏頭而似蚶者一)¶
　　　　(名&KR1173;/云)¶
　　䗯(似蛤而長/殻有毛)¶
　　龜脚(以狀似之郭璞江賦石/蚴應節以揚葩是也)¶
　　牡蠣(陶𢎞景云百歳鵰所化本草以左顧為牡蠣/生海際崖石上磈礧相連如房曰蠣房又有)¶
　　　　(一種曰金/錢蠣云)¶
　　蝤蛑(八足二螯隨潮退殻一退一長最大者曰/青蟳斑者曰虎蟳後二足扁濶名撥棹云)¶
　　蟹(類蝤蛑而殻鋭螯銛利斷截如剪故一名曰蠘/有赤膏者俗呼為母蟹冬以滷漬之曰剛蟹其)¶
<pb:KR2k0017_WYG_036-32b>¶
　　　　(無膏者/曰白蟹)¶
　　螃蟹(俗呼曰蟹螯跪帶毛糟之可致/逺東坡云蟹㣲生而帶糟是也)¶
　　彭越(爾雅名彭螖土人以其色青呼為青越螯赤/者名擁劍名執火又一種為彭蜞性極寒正)¶
　　　　(蔡謨謂讀爾雅不/熟幾為所誤者也)¶
　　千人擘(海物異名記聚刺/横殻擘之不能入)¶
　　蚌(有珠郭璞江賦曰/瓊蚌晞䊮而瑩珠)¶
　　海月(形圓如月亦謂之蠣鏡土人刮磨其表取通/明者鱗次以蓋天窻謝靈運詩所謂掛席拾)¶
　　　　(海月/是也)¶
<pb:KR2k0017_WYG_036-33a>¶
　　石帆(生海中石穴紫/黒色枝柯相連)¶
　　石䗘(形圓色紫/而有刺)¶
　　鱟(雌常負雄而行漁者雙取之子如麻醬之可致/逺韓愈詩云鱟實如惠文首眼相附行是也)¶
　　䖳(一名水母形如覆釡常有蝦隨/食其涎縷其膚縮以礬可致逺)¶
　　蛤(毎一潮生一暈姚寛夫天台詩所謂春潮生蛤/暈是也海濵人以苗栽泥中伺其長然後出生)¶
　　　　(只都/者佳)¶
　　淡菜(一名夹殻或/有産珠者)¶
　　□(一名老婆牙生/於巖或簄竹上)¶
<pb:KR2k0017_WYG_036-33b>¶
蟲之屬¶
　　蛇(十餘種青竹蛇與竹同色花蛇黄色喜捕鼠/腹蛇胎化腹裂子生最毒惟烏蛇不螫人)¶
　　蜈蚣(腐草所生足/有青赤二種)¶
　　蜥蜴(似蛇四足以備四色者為雄餘為雌縁/籬落而黒色小者名蝘蜒在壁名守宫)¶
　　蠅虎(似蜘蛛而灰/色善捕蠅)¶
　　鼃(三足者名蟾蜍大者名封/蛤又水中鳴者名蝦蟇)¶
　　蚯蚓(俗云/曲蟮)¶
　　蜘蛛(織網取蚊小/者名蟢子)¶
<pb:KR2k0017_WYG_036-34a>¶
　　蟻(有黄白/二種)¶
　　蝱(能㗖牛/馬血)¶
　　蝸(雨時涎壁/如銀色)¶
　　蜻蜓(小而黄者/曰胡棃)¶
　　蜂(有蜜蜂沙蜂/山蜂數種)¶
　　蝶(大者曰蛱蝶有/黄白黑數種)¶
　　蠅(色蒼其首赤而差大者/呼為影跡見歐陽公賦)¶
　　螢(淮南畢術螢火却馬注云取螢火褁/以羊皮置土中馬見之鳴却不敢行)¶
<pb:KR2k0017_WYG_036-34b>¶
　　螳螂(青色/長臂)¶
　　蜩(詩云五月鳴蜩本生土中/夏則登木而蛻秋鳴為蟬)¶
　　蟋蟀(一名促織有尾為雌無尾為雄/雄者能鳴鳴於九月後為寒螿)¶
　¶
　¶
　¶
　¶
　赤城志巻三十六¶
