# -*- mode: mandoku-view; -*-
#+TITLE: 赤城志
#+DATE: 2015-08-24 22:39:18.784573
#+PROPERTY: ID KR2k0017
#+PROPERTY: BASEEDITION WYG    
#+PROPERTY: JUAN 卷三十五
<pb:KR2k0017_WYG_035-1a>¶
欽定四庫全書¶
　赤城志巻三十五　　　　宋　陳耆卿　撰¶
　　人物門四¶
孟子進逃楊逃墨而韓愈闢入佛入老非以其擇術不¶
可不謹哉道逺俗龎固有以豪偉聰明之士而遁於異¶
教者如歐陽子所謂曼卿隠於酒秘演隠於浮屠夫隠¶
於浮屠未若隠於儒之為正也歐陽子不之禁又俎豆¶
之則與本論自矛㦸矣台古仙佛國也其多釋與道固¶
<pb:KR2k0017_WYG_035-1b>¶
宜余細攷之疑亦有沖深虚逺之士隠於其中如歐陽¶
子所謂者乃若趺化飛昇離凡入獨雖神變莫指非所¶
以訓也姑存之而已¶
　　　　釋¶
東晉¶
　　曇猷(燉煌人興寧中至天台舊傳赤城有五百大/神居之言輒降禍猷至遇一嫗問塗忽有負)¶
　　　　(而投諸淵者猷飛錫救之水立涸今乾溪是/也方誦經有猛獸巨蟒交見猷不動後有神)¶
　　　　(詣猷遜謝願他徙於/是鼓角凌虚而去)¶
<pb:KR2k0017_WYG_035-2a>¶
　　曇蘭(青州人支姓日誦經三十萬言太元中憇赤/城一日有神長數丈屈膝自言願推室相奉)¶
　　　　(世傳韋鄉/山神云)¶
　　懷玉(臨海人高姓今樓石村其所居也號高玉禪/師居方山運水逺谿忽見一老父曰庵前石)¶
　　　　(下有泉也玉舉錫迸湧盈尺乃/入天柱山即今湧泉延恩寺)¶
齊¶
　　普□(遼東人居白岩號普耀禪師事/見妙智寺及黄展白郎岩記)¶
梁¶
　　定光(青州人許姓字静照大同初隠佛隴三十年/人罕知者初智顗在江陵夢光引至山頂曰)¶
<pb:KR2k0017_WYG_035-2b>¶
　　　　(汝當住此汝當終此及顗過佛隴光曰憶昔/往時招手否顗即悟光曰金地吾巳居之銀)¶
　　　　(峯爾宜往今修禪寺是也陳大建十三/年坐滅凡三瘞體骨踊出後置殿乃巳)¶
陳¶
　　智顗(潁川人陳姓字德安號智者大師十歲&KR0654;佛/前願荷正法游佛隴感定光之夢即建寺後)¶
　　　　(示滅石城其徒輿葬佛隴今真覺院有塔存/焉嘗著止觀十卷緇流宗為天台教天聖中)¶
　　　　(詔求其書賜名天台總錄其徒如灌頂普明/及智晞智璪輩皆有名詳見顔真卿梁肅碑)¶
　　灌頂(章安人呉姓字法雲號章安禪師聆智顗所/說法了無遺忘嘗入都講演義䟽晉王遣使)¶
　　　　(送之還山為造國清寺今為天台第五祖師/先是同門智晞絶而復蘇其徒問曰師生何)¶
<pb:KR2k0017_WYG_035-3a>¶
　　　　(處曰吾生兠率天上見先師智者坐寳座旁/皆有人惟有一座尚虚問天人云六年後灌)¶
　　　　(頂當升此説法/及化果如其年)¶
　　普明(㑹稽人朱姓初止國清半岩難於得水一日/以杖叩石泉湧出今錫杖泉是也後示滅反)¶
　　　　(屈三/指云)¶
隋¶
　　智越(臨海人郭姓亦受業智顗嘗誦法華經瓶水/自盈居露山精舍大業十三年終國清寺見)¶
　　　　(高僧/傳中)¶
唐¶
<pb:KR2k0017_WYG_035-3b>¶
　　豐干寒山拾得(號國清三隠豐干者貎尤寢被髪/布裘或時唱歌人問之第云隨我)¶
　　　　(騎虎游松門三人每邂逅則長吟大笑人莫/測也有詩偈三百題松石間如云日日日東)¶
　　　　(出日日日西没不知千古萬古人送向青山/成底物人競傳之貞觀中閭丘守嘗問豐干)¶
　　　　(天台有何賢聖答云見之不識識之不見欲/見而識不得取相國清有寒山拾得状類風)¶
　　　　(狂歌笑不常盖普賢文殊後身也公至宜謁/之至則二人方據火談笑閭丘遽作禮二人)¶
　　　　(云豐干饒舌耶遂握手出門而去其後寒山/隠寒石山拾得隠祥雲峯遺跡可攷獨豐干)¶
　　　　(不知/所終)¶
　　溈山禪師(初作沙彌自福唐至國清求戒時寒山/拾得掃松迎迓臨行寒山送之云千山)¶
<pb:KR2k0017_WYG_035-4a>¶
　　　　(萬水遇潭即止後於洪州/□潭山得道見傳燈録)¶
　　湛然(常州人戚姓號荆溪禪師天寳大歴間優詔/不起脫歸台山注天台教今赤城釋籖巖是)¶
　　　　(也一日説法竟隠几而/化今號天台教主云)¶
　　遺則(京兆人長孫姓六祖牛頭弟子嘗謂天地無/物也物我無物也雖無物也而未嘗無物也)¶
　　　　(如此則聖人如影百姓如夢孰能死生哉至/人以是能獨照能為萬物主吾知之矣於是)¶
　　　　(至佛窟四十年而/終世號佛窟禪師)¶
　　普岸(漢東人蔡姓百丈弟子太和初止水磑西峯/翌日有虎引至平田今萬年寺未幾寺成)¶
　　(闕/)璋(夏侯姓相國孜之猶子遊天台感異人語於/静安鄉剏福田院今慧峯也後守駱延訓命)¶
<pb:KR2k0017_WYG_035-4b>¶
　　　　(居靈鷲人死於饑璋聚骸以葬錢武肅王嘗/夢一僧形觀甚偉寤求之不獲後圖形至此)¶
　　　　(處乃璋也諭令歸/國號至德大師)¶
　　　(闕受業白雲院嗣法於六通紹禪師人/闕稱欣四面後入天台華頂莫知所終)¶
五代¶
　　勝光和尚(住兠率院事/見傳燈録)¶
　　大小静(不知何許人同憇國清寺深/悟宗旨其問答為人所傳)¶
　　聖者頭陁(初憇國清寺顯異甚衆其/雷馬山伐木事見頭陁庵)¶
　　全宰(錢塘人沈姓嘗得石霜印可晚/遁暗岩二十年今趺坐處尚存)¶
<pb:KR2k0017_WYG_035-5a>¶
　　師簡(初憇天台戯龍院時大旱有龍卧巖間簡以/杖叩之隨即霶霈簡善書求者多以鵝酒易)¶
　　　　(之徳韶常語人曰此簡/羅漢也後示滅錢塘)¶
　　德韶(龍泉人字惠舟清泰二年入台嶺憇智顗道/場後於通元峯卓庵嘗有頌云通𤣥峯頂不)¶
　　　　(是人間心外無法滿目青山時法眼印可之/凡建道場一十有二處國朝開寳中示滅蓮)¶
　　　　(華峯世號/韶國師)¶
本朝¶
　　道榮(不知何許人淳化中居長隴院習禪定靈異/頗多時以羅漢目之既入滅人有見於壽昌)¶
　　　　(五百應真位者/今肉身尚存)¶
<pb:KR2k0017_WYG_035-5b>¶
　　自詢(號國一道者傳法於了定大寂嘗燃一臂供/佛雍熙初勅為建受業寺詢燃身以報火滅)¶
　　　　(舌根不壞詔改寺為/壽昌今萬年是也)¶
　　遵式(寧海人葉姓字知白少住寳雲洞天台宗㫖/後又歸東掖其靈異非一嘗以錫卓石成泉)¶
　　　　(後又講法於杭之昭慶寺學者以千計賜號/慈雲一日自言將死問其所歸以浄土寂光)¶
　　　　(為對天聖/中入滅)¶
　　長吉(住浄名庵號梵才/大師事見嘉祐院)¶
　　居昱(錢塘人郭姓七歲扣疑於林逋書如夙諷丱/角禮僧願拾誦法華經七日而周世號昱法)¶
　　　　(華通判夏竦表為沙彌卒後三日啟棺貎如/生昱善為詩有松聲和雨聴山色帶雲㸔之)¶
<pb:KR2k0017_WYG_035-6a>¶
　　　　(句/)¶
　　知白(居永慶院郎侍郎簡記行業云天台僧獨知/白為可紀白嘗謂釋書不少觀者若臨海求)¶
　　　　(濟茫乎不知其涯必有維/楫之助然後旁行不難)¶
　　清徹(仙居人戒行高潔天禧中嘗截一掌為衆祈/雨立應庵前猛虎馴伏洎死鄉人塑尸事之)¶
　　處謙(永嘉人潘姓字終倩住白蓮院號神悟大師/為王荆公安石所知州旱請禱雨于潭謙語)¶
　　　　(龍曰昔智者誨汝旱則施雨/今偶忘之耶言訖雨大注)¶
　　如吉(臨海人僧業精修元豐間/居妙智院事見陸農師記)¶
　　智賢(寧海人慶歴間遊錢塘傳智顗教又事/明静師儒佛皆得趣後歸崇教寺卒)¶
<pb:KR2k0017_WYG_035-6b>¶
　　禹昭(寧海人傳智顗教又與智賢論五/經得其奥㫖羅提刑適嘗咨請焉)¶
　　了然(臨海人薛姓號智湧法師初母胡無子禱於/石觀音像夢有一老僧手持蓮華語曰食是)¶
　　　　(當娠然非汝子也生而超異住白蓮寺寺後/有龍湫路嶢陋師呪之使遷一夕大風雨遂)¶
　　　　(徙寛地寧海建法㑹請主法席寐中見有持/牒来者曰兠率天請説法又夢一龍化為神)¶
　　　　(告曰師七月當歸矣既寤併/日演法且誡且别坐而化)¶
　　本如(四明人林姓住白蓮院號神照大師卒之夕/所居梁木盡壞體聞異香人見雲端有一衲)¶
　　　　(子焉比葬發函如化爪髪俱長矣塔近/地一日生蓮花趙清獻公抃作行業記)¶
　　良弼(永嘉人柯姓學天台教訪僧本如於白蓮得/其要㫖従之者甚衆住香積壽安又住白蓮)¶
<pb:KR2k0017_WYG_035-7a>¶
　　　　(歸壽安/而卒)¶
　　元照(錢塘人唐姓字湛如號安忍子深明教律四/方宗之少遊天台度石橋合爪誦經想方廣)¶
　　　　(而度者三復遶宴坐峯石誦經失足幾堕如/人扶之而免與蔣之竒楊傑諸人為方外交)¶
　　　　(劉燾作/行業記)¶
　　處咸(臨海人王姓字應之住崇善寺寺敝謀遷之/令李廷芝夢神告曰五祖臺下龍頭九九和)¶
　　　　(尚宜見之公未諭閩人陳白曰五祖天台教/之第五祖師也昔居此山號五祖臺又指師)¶
　　　　(九月九日生辰龍也其此僧之謂乎李悟趣/為興寺後住白蓮院歸寂前二日與衆别楊)¶
　　　　(傑為作/誦云)¶
<pb:KR2k0017_WYG_035-7b>¶
　　妙機(仙居人陳姓母初娠夢有神僧告曰當生賢/子至生有竒相落髪事雙林昌師後歸林下)¶
　　　　(通判章憑因行縣謁之問如何是妙曰㸃鐡/成金如何是機曰百發百中章尊事之又有)¶
　　　　(行機者號簡堂操行尤/峻世號大機小機云)¶
　　照伯(不知何許人居崇教寺塔下夏坐則向日冬/卧則擁雪或引紙縦筆濃淡横斜初若狂言)¶
　　　　(終無不騐宣和已亥正旦忽持巨軸與一徃/還士人緘縢甚宻巳乃行哭于市其中所言)¶
　　　　(自方冦猖獗次及遼亡迄于中興日時不易/一日忽辭寺僧去或問何往曰不天台不五)¶
　　　　(臺不東去不西来沿道誦詠數日趺坐塔下/視之死矣衆欲舁入寺忽躍起狂走従寺後)¶
　　　　(登山縁高如猿猱衆墮即之望/木杪騰踊者數十不知所終)¶
<pb:KR2k0017_WYG_035-8a>¶
　　法濟(臨海人師黄巖浩先罕卧食冬夏不爐扇建/炎冦亂與其徒各燼一指以保城邑每誦法)¶
　　　　(華至藥王品輒太息曰身如垂疣附贅虚生/浪死何益遂采薪自焚是夕星月皓然忽天)¶
　　　　(雨白花大如朔雪清/旦拾遺骨得舍利焉)¶
　　澤龕(寧海人葉姓建梁王寺塔塔成或請記歲月/龕曰吾自有之乃取一鐸朱書二十字使垂)¶
　　　　(之絶頂曰此塔記也乾道中通守趙師䕫侍/母陳經行見塔壞欲新之夜感於夢且問始)¶
　　　　(末使取鐸書以觀則曰二十世十八姓之僧/造塔遇走小月東邑之氏修治趙母子駭歎)¶
　　　　(施緡錢百萬且繪/龕像於塔下焉)¶
　　　　道¶
<pb:KR2k0017_WYG_035-8b>¶
周¶
　　王喬(字子晉周靈王太子好吹簫作鳳鳴浮丘公/接以上嵩高三十餘年後人求之不得偶見)¶
　　　　(亘良曰告我家人七月七日待我於緱氏山/至時果見喬乘白鶴而去後為右弼真人治)¶
　　　　(桐柏山詳/見喬祠)¶
前漢¶
　　茅盈(咸陽人字叔申於龍顧山駕鶴上昇按茅山/記云盈漢景帝時人其高祖濛字初成秦時)¶
　　　　(至華山飛升先是有童謡曰神仙得者茅初/成駕龍上昇入太清時下𤣥洲戯赤城繼世)¶
　　　　(而往在我盈帝若學之臘嘉平盈年十八委/家學道詣南嶽上真西城王君受道道成命)¶
<pb:KR2k0017_WYG_035-9a>¶
　　　　(為太𤣥真人領東嶽上真卿司命真君至漢/哀帝元壽元年乘雲駕龍至太霍赤城玉洞)¶
　　　　(之府見道史屬辭叔申/馭鶴注及臨海圖經)¶
後漢¶
　　徐來勒(字元和甫按本際經云昔在赤明刼一百/八身為道士濟生度死其後白晝乘火上)¶
　　　　(昇至東漢時為太極/法師餘見括蒼洞)¶
　　劉晨阮肇(永平中入天台山採藥失道遇二/女焉詳見劉阮洞幽明錄作劉晟)¶
　　王逺(東海人字方平舉孝廉官至中散大夫明天/文圖讖逆知盛衰吉凶如指諸掌桓帝召不)¶
　　　　(起後强起終不言但題數百字於宫扇上其/語皆騐留太尉陳耽家三十年忽自言當死)¶
<pb:KR2k0017_WYG_035-9b>¶
　　　　(死後歛三日失其所在後至括/蒼山與蔡經㑹焉詳見隠真宫)¶
　　徐公(郡人居山鍾御功成以鐡錐刺穴有白鶴自/石鼓飛出駕之上昇見道史屬辭按郡國志)¶
　　　　(云漢末有徐公知於此山/成道控鶴而去意其人也)¶
　　陳仲林(漢末人與許道居尹林子趙叔道三人居/盖竹山得道其後王世龍趙道元傅太初)¶
　　　　(等又/居之)¶
呉¶
　　左慈(廬江人字元放李仲甫弟子葛元之師也呉/赤烏二年嘗與元遊括蒼洞錬九華丹服之)¶
　　　　(得/道)¶
<pb:KR2k0017_WYG_035-10a>¶
　　葛元(丹陽人字孝先洪之從祖初在赤城後入括/蒼蓋竹等處遇三真人授以秘訣符籙戯幻)¶
　　　　(之術無不通曉呉赤烏七年尸解而去為太/極左仙公政和中封沖應真人見高道傳)¶
　　蔡經(括蒼山人遇仙人王逺/巳而羽化詳見隠真宫)¶
晉¶
　　許邁(一名元字逺遊隠盖竹山塵外記云蓋竹/山有洞仙人許遠遊居之又見晉書真誥)¶
　　袁根栢碩(剡縣人因驅羊度赤城山忽有石門豁/然見二女方笄遂為室家後謝歸女以)¶
　　　　(香囊遺之根後羽/化碩年九十餘)¶
　　平仲節(河中人以劉石亂中國渡江入括蒼山受/業宋君存心鏡之道積四十五年後乘雲)¶
<pb:KR2k0017_WYG_035-10b>¶
　　　　(駕龍/上昇)¶
梁¶
　　徐則(東海剡人居天台觀號隠真中峯武帝詔講/道要徐陵欽其風致為作頌焉晉王廣鎮楊)¶
　　　　(州召問道法則遜免一夕死柩自江都還台/道中多見則徒行云得放還故棲矣令弟子)¶
　　　　(掃室曰客至宜延於此語訖跨石梁/而去須臾柩至方知其異見隋書)¶
　　陶𢎞景(丹陽秣陵人字通明號華陽隠居嘗居寧/海閬風里與張少霞煉丹今鐡場側有東)¶
　　　　(山猶存庵址嘗夢神告曰山在後海在前金/笈玉笥居兩邊是中可以藏汝丹遂瘞丹焉)¶
　　　　(其後漁人每值月黒望見火光屬林紹興初/邑人胡俊發地得甆合大小三重内貯石紫)¶
<pb:KR2k0017_WYG_035-11a>¶
　　　　(赤色如鐡有陸湜者取而藏之居半載有一/道流至號茅山人與語大悦留之宿以丹示)¶
　　　　(之道流歎異夜深各就寢比曉人與/物俱亡矣見南史隠逸傳及高道傳)¶
唐¶
　　王逺知(郡道士善易作易摠十五巻唐上元中一/日雷雨暝霧中有老人叱曰所著書何在)¶
　　　　(上帝俾遣六丁至取且責曰此上方禁文汝/何為藏之逺知曰青丘元老傳授老人曰帝)¶
　　　　(謂汝仙品巳及斯令展二紀光宅中死長/壽中有人過海見之見龍城錄異人錄)¶
　　司馬承禎(洛陽人字子微隠玉霄峯號白雲子博/學能文尤長古篆則天朝累召不起睿)¶
　　　　(宗召問理身之道對曰國猶身也老子言游/心於淡合氣於漠順物自然而無容私焉天)¶
<pb:KR2k0017_WYG_035-11b>¶
　　　　(下治矣又問隂陽術數則曰損之又損以至/無為帝欲寵以官固辭歸著坐忘論年百餘)¶
　　　　(歲忽謂弟子曰吾今為青童君所召乃蟬蛻/而去弟子歛空衣葬之詔謚貞一先生國朝)¶
　　　　(政和中封/丹元真人)¶
　　謝自然(華陽人㓜而入道其師以仙經示之一覽/如舊記慕南嶽魏夫人之操一日往浮海)¶
　　　　(尋蓬莱遇道士謂曰蓬莱隔弱水二十萬里/天台山司馬子微身居赤城名在丹臺此良)¶
　　　　(師也遂回詣子微受法後/白日仙去事見續仙傳)¶
　　甘泉先生(不知何許人隠華頂峯頻詔不起開元/十八年特於王屋山置闕    居之)¶
　　吳筠(華隂人字貞節天寳初遊天台觀滄海與名/士相娯樂文辭傳京師𤣥宗召見大同殿獻)¶
<pb:KR2k0017_WYG_035-12a>¶
　　　　(元綱論三篇大厯中卒剡中號宗/元先生見唐書隠逸傳及髙道傳)¶
　　賀知章(字季真㑹稽永興人按許鼎撰通和先生/祖貫碑云貫學黄老初賀監得攝生之)¶
　　　　(妙負笈賣藥數百年不死後於天台山升仙/元和中貫嘗遇之授斷穀丹經謂曰子寛中)¶
　　　　(而柔外可語道也道以退節為首退節則寡/欲寡欲則神逸神逸則無為無不為反此而)¶
　　　　(求道如却走以追奔爾/見唐隠逸傳髙道傳)¶
　　田虛應(齊人字良逸得大洞法每水旱請禱但敝/衣岸幘而坐應不旋踵元和中入天台屢)¶
　　　　(詔不/起)¶
　　應夷節(汝南人字適中母夢流星入牖而生後遊/天台與葉蔵質劉處静為林泉友㑹昌中)¶
<pb:KR2k0017_WYG_035-12b>¶
　　　　(於桐柏觀建壇以居凡五十年謂其徒曰玉/京金闕泉曲鄷都惟心所造爾汝等勉之年)¶
　　　　(八十五卒及窆惟/空棺羅隠為之贊)¶
　　馬惟良(相人字雲翼修道衡嶽元和中入天台㢘/使元稹聞其風常造請方外事後以三洞)¶
　　　　(法行於江表/屢詔不起)¶
　　徐靈府(錢塘人號黙希子居天台雲盖峯目為方/瀛以修鍊自樂嘗為詩云學道全真在此)¶
　　　　(生迷津待死更求生今生不了無生理縱得/生知何處生㑹昌初頻詔不起但獻言志云)¶
　　　　(野性歌三樂皇恩出九重来傳紫宸命遣下/白雲峯多媿書傳鶴深慙紙畫龍將何佐明)¶
　　　　(主甘老/在岩松)¶
<pb:KR2k0017_WYG_035-13a>¶
　　閭丘方逺(舒州人字大方初學出世術受籙於玉/霄道士葉藏質毎曰葛稚川陶貞白吾)¶
　　　　(之師友也詮太平經為三十篇昭宗屢詔不/起天復六年沐浴端坐而逝舉棺但空衣後)¶
　　　　(人於仙都及廬山/見之見續仙傳)¶
　　厲歸貞(天台人嗜酒嘗單衣精水墨漢乾祐三年/於中條山飛昇語人曰吾台州唐興縣人)¶
　　　　(也/)¶
　　葉藏質(括蒼人字涵象咸通初創道齋玉霄峯號/石門山居精於符籙懿宗從其奏以所居)¶
　　　　(為玉/霄宫)¶
　　左元澤(永嘉人居玉霄峯三年絶粒不語常制真/一頌云大道杳㝠不可致詰含太虚為廣)¶
<pb:KR2k0017_WYG_035-13b>¶
　　　　(舎總萬宇為一貞以道守真真亦非一信之/以自然任之以萬物胎根既斷三界逈出九)¶
　　　　(祖得度三官息筆實賴無/功之功其功妙而難匹)¶
　　陳寡言(越人字太初隠玉霄號曰華琳以詩詠自/娱其山居詩云醉卧茅簷不閉闗覺来開)¶
　　　　(眼見青山松花落處宿縁在麋鹿/羣従林際還臨化以詩别其徒)¶
　　王可交(蘇州人一日棹舟入松江中流見畫舫有/道士七人皆玉冠霞帔一人呼可交與以)¶
　　　　(二栗命一黄衣送上岸且令合眼洎開眼已/失黄衣但見峯巒中松柏參天問之乃天台)¶
　　　　(山瀑布寺前也自是不食衆白於臺與州/後挈妻子入四明山不復出見續仙傳)¶
　　杜光庭(字聖賔天台人或曰括蒼人號東瀛子為/時巨儒懿宗朝與鄭雲叟賦萬言不中遂)¶
<pb:KR2k0017_WYG_035-14a>¶
　　　　(入道初従僖宗入蜀有文集百/巻終於上都太清宫内供奉)¶
　　王仙姑(黄巖人小名子松家岱石村行至石櫃山/遇仙成道咸通七年飛昇今其鄉有王仙)¶
　　　　(姑/村)¶
　　黄道士(居黄巖山山旁有石驛/即仙人王方平所居也)¶
五代¶
　　朱霄外(郡人居白雲菴善河圖秘緯持其法嚴甚/錢忠懿王給驛以進錫賚一不受館於都)¶
　　　　(廣順初謝歸乃葺菴為觀居之今栖霞宫是/也按崇道觀蔵殿有題梁云呉越兩街道統)¶
　　　　(天台道門威儀棲真明德大師通𤣥先生正/一天師特進檢校太傅守太保上柱國呉郡)¶
<pb:KR2k0017_WYG_035-14b>¶
　　　　(開國公食邑一千/五百户朱霄外建)¶
本朝¶
　　張無夢(鳯翔人字靈隠號鴻䝉子㓜入華山與种/放劉海蟾為方外友師陳摶得㣲㫖廬於)¶
　　　　(瓊䑓行赤松導引法間以修錬事形歌詠題/曰還元篇真宗召問長久之䇿不對令講易)¶
　　　　(即説謙卦曰方大有之時宜守以謙上喜猶/除著作佐郎不受復召講還元篇答曰國)¶
　　　　(身也心無為則氣和氣和則萬寶結有為則/氣亂氣亂則英華散此還元大㫖也賜處士)¶
　　　　(先生號亦不受上以長歌贈行自/丞相以下咸賦詩後終於金陵)¶
　　黄永乾(居天慶觀一日解化後半月有州駚足回/自金陵於道中解後叙問&KR0833;宻且俾寄音)¶
<pb:KR2k0017_WYG_035-15a>¶
　　　　(觀中道舊暨歸則知以其/日尸解矣見道史屬辭)¶
　　張日損(天慶觀道士事/見三官堂記)¶
　　屈元應(臨海道士范文正仲淹表友人王居墓言/屈深於易且善琴盖祥符初嘗與范過從)¶
　　　　(者/也)¶
　　王温(樂安人善造夹紵像景德四年上昇/因改縣曰仙居今社壇即其址也)¶
　　張用誠(郡人字平叔嘗入成都遇真人得金丹術/歸以所得稡成袐訣八十一首號悟真篇)¶
　　　　(巳而仙去至淳熙中其家蚤起忽有一道流/踞主席而坐叩其家事甚厯厯㑹其孫他出)¶
　　　　(乃去人以為/用誠之歸云)¶
<pb:KR2k0017_WYG_035-15b>¶
　　彭文昌(彭溪人有道行行天心法政和中令晁昌/之女惑於祟以告文昌乃市之滛祠為妖)¶
　　　　(也焚其廟聞鬼神/哭聲其恠遂絶)¶
　　蛇姑(不知何許人居臨海後嶺之顛樵者見之以/告居人忻生生訪焉見庵畔有一蛇䕶守遇)¶
　　　　(不善人則逐之故號蛇姑邑人張得一徃謁/授之訣曰心湛湛而無動氣綿綿而徘徊精)¶
　　　　(涓涓而運轉神混混而徃来/張矍然解悟遂遊方不歸矣)¶
　¶
　¶
　赤城志卷三十五¶
